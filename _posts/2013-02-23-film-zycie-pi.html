---
layout: post
title: Film – “Życie Pi”
date: 2013-02-23 19:00:00.000000000 +00:00
type: post
parent_id: '0'
published: true
password: ''
status: publish
categories:
- Dziennik
tags: []
meta:
  _wp_old_date: '2025-03-20'
  _edit_last: '1'
  _yoast_wpseo_primary_category: ''
  _yoast_wpseo_content_score: '30'
  _yoast_wpseo_estimated-reading-time-minutes: '3'
  for_readers: '1'
  mark_posts_term_id: '31'
author:
  login: devhybrid360
  email: devhybrid360@gmail.com
  display_name: admin
  first_name: ''
  last_name: ''
permalink: "/film-zycie-pi/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:paragraph --><html><body></p>
<p>Kilka tygodni temu byłem w kinie na filmie "Życie Pi". Dawno temu czytałem książkę na podstawie, której ten film powstał. Na filmie byłem razem z moją dziewczyną, o której już wcześniej wspominałem kiedy to miałem obawy, że już więcej jej nie zobaczę. Po filmie rozmawialiśmy na temat naszych przemyśleń co do przesłania tego obrazu a szczególnie na temat tego, która wersja opowiadania Pi była prawdziwa. Moje zdanie jest takie, że obie wersje są prawdziwe. Już nie chcę dochodzić do tego, która wersja reprezentuje jaki świat - rzeczywisty i duchowy. Pierwsza wersja opowiedziana przez Pi to wersja w której głównymi bohaterami były zwierzęta i jego osoba na łódce dryfującej poprzez ocean. Cały film pokazuje tą wersję wydarzeń. Pod koniec filmu jest informacja że Pi w tych zwierzętach widział ludzi. Czy to byli ludzie w których Pi widział zwierzęta, czy może zwierzęta w których Pi widział ludzi, to dla mnie nieistotny aspekt. Istotne jest dla mnie to, że w mojej wyobraźni ukazał się obraz rzeczywistego świata i duchowego. Kiedy opisujemy świat duchowy - Boży, tak naprawdę opisujemy odbicie świata rzeczywistego, który bezpośrednio dotykamy i widzimy. Te opisy są do siebie bardzo podobne, jednak używa się do tego innych słów, ponieważ istota tych dwóch światów jest trochę inna. Tak na prawdę i świat duchowy, i rzeczywisty są prawdziwe, i w celu odnalezienia prawdziwej rzeczywistości, pełni absolutnej, wiedzy wszystkiego, należy zachować równowagę pomiędzy światem widzialnym i duchowym. Dlatego Jezus wspominał, że Królestwo Boże już jest na ziemi wśród nas i objawi się w czasach ostatecznych, kiedy ludzie otworzą oczy duszy by zauważyć w świecie widzialnym Królestwo Boże. W czasach ostatecznych Świat Duchowy, Boży, Niebieski, zrówna się ze światem ludzkim, ziemskim, dotykalnym. Wtedy będzie pełnia harmonii i śmierć zostanie do końca pokonana. Poznamy wtedy także wszystko takim jakim jest na prawdę. Dlatego świat nauki, wynalazków i postępu jest bardzo ważny w drodze ku poznaniu rzeczywistości, która nas otacza. Jednak ani osoby duchowe nie mogą zapominać o świecie widzialnym, ani osoby stąpające twardo po ziemi nie mogą się zamykać na świat duchowy, ponieważ wtedy i jedni i drudzy nie poznają rzeczywistości takiej jaka jest na prawdę. Dlatego tak ważną osobą dla mnie jest postać św. ks. Jana Bosko, który stwierdził, że jedną nogą jest na ziemi a drugą w Niebie. Myślę, że właśnie to prowadziło go do zbliżenia się do Prawdy, Boga i istoty stworzenia, co dawało mu siły do zmieniania rzeczywistości na lepsze.</p>
<p><!-- /wp:paragraph --><br />
</body></html></p>
