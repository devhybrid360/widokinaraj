---
layout: post
title: Zmartwychwstanie
date: 2014-04-12 06:29:29.000000000 +00:00
type: post
parent_id: '0'
published: true
password: ''
status: publish
categories:
- Dziennik
tags: []
meta:
  for_readers: '1'
  mark_posts_term_id: '31'
author:
  login: devhybrid360
  email: devhybrid360@gmail.com
  display_name: admin
  first_name: ''
  last_name: ''
permalink: "/zmartwychwstanie/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:heading --><html><body></p>
<h2 class="wp-block-heading">12 Kwi 2014</h2>
<p><!-- /wp:heading --></p>
<p><!-- wp:paragraph --></p>
<p>Tydzień temu byłem na Mszy Świętej w sobotę o godzinie 18:00 w mojej rodzimej parafii. Podczas Mszy był czytany fragment Ewangelii, którą przytaczam poniżej:</p>
<p><!-- /wp:paragraph --></p>
<p><!-- wp:paragraph --></p>
<p>J 11,1-45</p>
<p><!-- /wp:paragraph --></p>
<p><!-- wp:paragraph --></p>
<p>Był pewien chory, Łazarz z Betanii, z miejscowości Marii i jej siostry Marty. Maria zaś była tą, która namaściła Pana olejkiem i włosami swoimi otarła Jego nogi. Jej to brat Łazarz chorował. Siostry zatem posłały do Niego wiadomość: Panie, oto choruje ten, którego Ty kochasz. Jezus usłyszawszy to rzekł: Choroba ta nie zmierza ku śmierci, ale ku chwale Bożej, aby dzięki niej Syn Boży został otoczony chwałą. A Jezus miłował Martę i jej siostrę, i Łazarza. Mimo jednak że słyszał o jego chorobie, zatrzymał się przez dwa dni w miejscu pobytu. Dopiero potem powiedział do swoich uczniów: Chodźmy znów do Judei. Rzekli do Niego uczniowie: Rabbi, dopiero co Żydzi usiłowali Cię ukamienować i znów tam idziesz? Jezus im odpowiedział: Czyż dzień nie liczy dwunastu godzin? Jeżeli ktoś chodzi za dnia, nie potknie się, ponieważ widzi światło tego świata. Jeżeli jednak ktoś chodzi w nocy, potknie się, ponieważ brak mu światła. To powiedział, a następnie rzekł do nich: Łazarz, przyjaciel nasz, zasnął, lecz idę, aby go obudzić. Uczniowie rzekli do Niego: Panie, jeżeli zasnął, to wyzdrowieje. Jezus jednak mówił o jego śmierci, a im się wydawało, że mówi o zwyczajnym śnie. Wtedy Jezus powiedział im otwarcie: Łazarz umarł, ale raduję się, że Mnie tam nie było, ze względu na was, abyście uwierzyli. Lecz chodźmy do niego. Na to Tomasz, zwany Didymos, rzekł do współuczniów: Chodźmy także i my, aby razem z Nim umrzeć. Kiedy Jezus tam przybył, zastał Łazarza już do czterech dni spoczywającego w grobie. A Betania była oddalona od Jerozolimy około piętnastu stadiów i wielu Żydów przybyło przedtem do Marty i Marii, aby je pocieszyć po bracie. Kiedy zaś Marta dowiedziała się, że Jezus nadchodzi, wyszła Mu na spotkanie. Maria zaś siedziała w domu. Marta rzekła do Jezusa: Panie, gdybyś tu był, mój brat by nie umarł. Lecz i teraz wiem, że Bóg da Ci wszystko, o cokolwiek byś prosił Boga. Rzekł do niej Jezus: Brat twój zmartwychwstanie. Rzekła Marta do Niego: Wiem, że zmartwychwstanie w czasie zmartwychwstania w dniu ostatecznym. Rzekł do niej Jezus: Ja jestem zmartwychwstaniem i życiem. Kto we Mnie wierzy, choćby i umarł, żyć będzie. Każdy, kto żyje i wierzy we Mnie, nie umrze na wieki. Wierzysz w to? Odpowiedziała Mu: Tak, Panie! Ja wciąż wierzę, żeś Ty jest Mesjasz, Syn Boży, który miał przyjść na świat. Gdy to powiedziała, odeszła i przywołała po kryjomu swoją siostrę, mówiąc: Nauczyciel jest i woła cię. Skoro zaś tamta to usłyszała, wstała szybko i udała się do Niego. Jezus zaś nie przybył jeszcze do wsi, lecz był wciąż w tym miejscu, gdzie Marta wyszła Mu na spotkanie. Żydzi, którzy byli z nią w domu i pocieszali ją, widząc, że Maria szybko wstała i wyszła, udali się za nią, przekonani, że idzie do grobu, aby tam płakać. A gdy Maria przyszła do miejsca, gdzie był Jezus, ujrzawszy Go upadła Mu do nóg i rzekła do Niego: Panie, gdybyś tu był, mój brat by nie umarł. Gdy więc Jezus ujrzał jak płakała ona i Żydzi, którzy razem z nią przyszli, wzruszył się w duchu, rozrzewnił i zapytał: Gdzieście go położyli? Odpowiedzieli Mu: Panie, chodź i zobacz. Jezus zapłakał. A Żydzi rzekli: Oto jak go miłował! Niektórzy z nich powiedzieli: Czy Ten, który otworzył oczy niewidomemu, nie mógł sprawić, by on nie umarł? A Jezus ponownie, okazując głębokie wzruszenie, przyszedł do grobu. Była to pieczara, a na niej spoczywał kamień. Jezus rzekł: Usuńcie kamień. Siostra zmarłego, Marta, rzekła do Niego: Panie, już cuchnie. Leży bowiem od czterech dni w grobie. Jezus rzekł do niej: Czyż nie powiedziałem ci, że jeśli uwierzysz, ujrzysz chwałę Bożą? Usunięto więc kamień. Jezus wzniósł oczy do góry i rzekł: Ojcze, dziękuję Ci, żeś mnie wysłuchał. Ja wiedziałem, że mnie zawsze wysłuchujesz. Ale ze względu na otaczający Mnie lud to powiedziałem, aby uwierzyli, żeś Ty Mnie posłał. To powiedziawszy zawołał donośnym głosem: Łazarzu, wyjdź na zewnątrz! I wyszedł zmarły, mając nogi i ręce powiązane opaskami, a twarz jego była zawinięta chustą. Rzekł do nich Jezus: Rozwiążcie go i pozwólcie mu chodzić. Wielu więc spośród Żydów przybyłych do Marii ujrzawszy to, czego Jezus dokonał, uwierzyło w Niego.</p>
<p><!-- /wp:paragraph --></p>
<p><!-- wp:paragraph --></p>
<p>Podczas Mszy Świętej, gdzie był czytany ten fragment Ewangelii usłyszałem słowa, które bardzo mnie poruszyły i wkradł się brak zrozumienia w stosunku do księdza, który te słowa skierował do wiernych. Podczas kazania ksiądz nawiązał do zmartwychwstania i starał się przekonać słuchaczy do tego, że zmartwychwstanie będzie zmartwychwstaniem duchowym a nie fizycznym. Starał się przekonać, że to zmartwychwstanie nie będzie miało miejsca na ziemi ani w ogóle w tym świecie. To mnie oburzyło i wprowadziło w moją duszę wewnętrzne rozdarcie, ponieważ na tyle ile znam historię Jezusa to wiem, że zmartwychwstał On w ciele i krwi, tutaj na ziemi a nie gdzieś w innym wymiarze, czy w innej rzeczywistości. Również sakrament Eucharystii przypomina o tym, że Jezus żył w ciele i krwi, które oddał za nas a potem otrzymał nowe – przebóstwione ale nadal materialne z ciałem i krwią z ran Chrystusowych. Przecież zgodnie z przytoczonym wyżej tekstem Ewangelii, Łazarz został wskrzeszony tutaj na ziemi w ciele i krwi a nie w duchowej rzeczywistości. Kiedy Jezus zmartwychwstał, ucztował razem z apostołami, przebywał z nimi, przechadzał się jak zwykły człowiek, który nie odróżniał się od innych ludzi i dlatego też uczniowie nie potrafili Go rozpoznać. On jako istota ludzka i Boska w zmartwychwstałym ciele spożywał z nimi potrawy w tym także rybę i czynił to jak zwykły śmiertelnik. Wtedy to Tomasz zwany Niewiernym okazał się bardzo wierny. Przez ostrożność i niedowiarstwo Tomasza padły z ust Jezusa (prawdziwie materialnych) słowa, które przytaczam w poniższym fragmencie:</p>
<p><!-- /wp:paragraph --></p>
<p><!-- wp:paragraph --></p>
<p>J 20,24-29</p>
<p><!-- /wp:paragraph --></p>
<p><!-- wp:paragraph --></p>
<p>Ale Tomasz, jeden z Dwunastu, zwany Didymos, nie był razem z nimi, kiedy przyszedł Jezus. Inni więc uczniowie mówili do niego: «Widzieliśmy Pana!» Ale on rzekł do nich: «Jeżeli na rękach Jego nie zobaczę śladu gwoździ i nie włożę palca mego w miejsce gwoździ, i nie włożę ręki mojej do boku Jego, nie uwierzę». A po ośmiu dniach, kiedy uczniowie Jego byli znowu wewnątrz [domu] i Tomasz z nimi, Jezus przyszedł mimo drzwi zamkniętych, stanął pośrodku i rzekł: «Pokój wam!» Następnie rzekł do Tomasza: «Podnieś tutaj swój palec i zobacz moje ręce. Podnieś rękę i włóż [ją] do mego boku, i nie bądź niedowiarkiem, lecz wierzącym!» Tomasz Mu odpowiedział: «Pan mój i Bóg mój!» Powiedział mu Jezus: «Uwierzyłeś dlatego, ponieważ Mnie ujrzałeś? Błogosławieni, którzy nie widzieli, a uwierzyli».</p>
<p><!-- /wp:paragraph --></p>
<p><!-- wp:paragraph --></p>
<p>Ten fragment wskazuje na to, że zmartwychwstały Jezus posiadał widzialne i materialne ciało. W pewnym sensie kapłan podczas kazania na Mszy Świętej miał rację, ponieważ Jezus przeszedł przez drzwi mimo tego, że były one zamknięte. Tak więc zmartwychwstałe ciało Jezusa było czymś więcej niż zwykłą materią, bo było ponad materią. Posiadało ono moc podporządkowywania sobie materii i dlatego mimo, że Jezus był materialny, mógł przenikać materię – stąd Jego pełna duchowość i materialność. Te rzeczywistości wzajemnie się przenikały i przenikały się one tutaj na ziemi a nie w jakimś niedostępnym i niewidzialnym miejscu, do którego przekonywał wcześniej wspominany kapłan. Być może na taki pogląd miał wpływ przekaz, który jest widoczny także w filmie “Prawdziwa Twarz Jezusa” (zamieszczony z prawej strony tego bloga), gdzie zmartwychwstanie jest ukazane jako emitowanie energii. Tak rzeczywiście było, bo podczas tego wydarzenia emitowana była ogromna energia, która pozwoliła na przeniknięcie fizycznego ciała Jezusa przez płótno całunu, by osiągnęło ono wyższy wymiar, dla nas niepojęty ale dla nowego człowieka oczywisty. Istnieje rzeczywistość duchowa ale przenika ona materię i nie jest ona gdzieś daleko ale jest tu i teraz – w nas i wokół nas – i otrzyma ona pełen wyraz w czasie zmartwychwstania tutaj na ziemi – ale nowej ziemi. Zmartwychwstanie będzie poprzedzało wniebowstąpienie wybranych, którzy znajdą się po prawej stronie Jezusa. Tak więc całe życie Jezusa jest obrazem życia każdego w pełni wierzącego chrześcijanina. Pragnę podkreślić, że to nie ja przewiduję i zapowiadam co będzie. To życie Jezusa jest proroctwem i zapowiedzią tego co czeka każdego człowieka, który zachowuje Jego naukę. Tak więc wszystko o czym tutaj piszę to nie są moje zasługi, proroctwa, czy zdolności pochodzące z moich sił i mozolnej pracy poprzedzonej wysiłkiem. Wszystko co otrzymałem i wszystko co daję jest zasługą Boga Ojca w osobie Jezusa Chrystusa za sprawą Ducha Świętego i za to należy się dziękczynienie Bogu i obdarzanie Jego Imienia chwałą oraz świętością.</p>
<p><!-- /wp:paragraph --></p>
<p><!-- wp:paragraph --></p>
<p>Zbliża się kanonizacja papieża Jana Pawła II. Pamiętam kiedy miał on przyjechać do Gliwic w roku 1999 i nie przyjechał. Byłem wtedy w Gliwicach i czekałem na niego. Miał przejeżdżać papamobilem dokładnie obok mnie. Było mi przykro, że nie dostąpiłem tego zaszczytu. Mimo to starałem się ten czas przeżyć jak najlepiej.</p>
<p><!-- /wp:paragraph --></p>
<p><!-- wp:paragraph --></p>
<p>Tego dnia – w czwartek kiedy jest tajemnica światła różańca (którą ustanowił papież Jan Paweł II i która dopełniła całości tajemnicy zbawienia) – miałem mieć egzamin poprawkowy, który dawał mi ostateczną szansę na przejście do kolejnej klasy. Byłem raczej słabym uczniem ale kiedy byłem stawiany pod ostateczną szansą mobilizowałem się i ze wszystkich sił przygotowywałem się do egzaminu. Tego dnia rozlało się Boże miłosierdzie, bo nauczyciel postanowił puścić nas do domu dając wszystkim zaliczenie. Kiedy wracałem do domu na ulicy usłyszałem rozmowy ludzi, że papież przyjeżdża do Gliwic. Kiedy to słyszałem sądziłem, że to jakieś plotki ale czułem nieodpartą chęć by pojechać tam i otrzymać błogosławieństwo od Jana Pawła II. Kiedy wróciłem do domu byłem bardzo niespokojny. Wiedziałem, że autobusem nie zdążę dojechać i nie wiedziałem co robić. Moja mama widząc jak bardzo zależy mi na tej obecności zgodziła się żebym pojechał taksówką. Miałem pewne opory bo to dość kosztowne przedsięwzięcie – szczególnie, że na nadmiar pieniędzy nigdy nie narzekałem – wręcz przeciwnie – czasem było i jest ciężko – można powiedzieć, że na granicy godnej egzystencji. Tak czy inaczej wziąłem 50zł i zapytałem się kierowcy czy za te 50zł mnie zawiezie do Gliwic. Wsiadłem do samochodu i dotarliśmy za pół godziny na miejsce. Na taksometrze wybiło prawie 60zł. Miałem jeszcze jakieś swoje drobne więc dałem 55zł i z paroma groszami w kieszeni wysiadłem pospiesznie z taksówki. Szybkim krokiem dotarłem na lotnisko gdzie miał być papież. Starałem się bliżej podejść ale wokół panował chaos. Nie było prawie w ogóle organizacji. Każdy wchodził jak chciał i wszyscy się przepychali. Nagłośnienie było tak beznadziejne, że ledwo słyszałem komunikaty. Kiedy dotarłem maksymalnie blisko jak się dało zobaczyłem lądujący śmigłowiec z którego po chwili wyszedł papież. Wtedy to padły pamiętne słowa:</p>
<p><!-- /wp:paragraph --></p>
<p><!-- wp:paragraph --></p>
<p>“MO PRZYJYŻDŻAĆ, NIY PRZYJYŻDŻO – NI MO PRZYJECHAĆ – PRZYJYŻDŻO”</p>
<p><!-- /wp:paragraph --></p>
<p><!-- wp:paragraph --></p>
<p>To co najważniejsze stało się dopiero na koniec, kiedy papież dokonał błogosławieństwa. Nic nie widziałem – prawie nie słyszałem – ale duchowo przyjąłem to błogosławieństwo w pełnej wierze w jego moc – nadziei na to, że przyniesie to dobro w moim życiu – i miłości za to co dla nas papież zrobił – za to, że jest tu i teraz.</p>
<p><!-- /wp:paragraph --></p>
<p><!-- wp:paragraph --></p>
<p>W drodze powrotnej nie miałem pieniędzy na pociąg więc wsiadłem do pociągu i jechałem na gapę wypatrując konduktora. Tak go wypatrywałem aż go zobaczyłem i spokojnym krokiem zacząłem się wycofywać w przeciwnym kierunku aż pociąg stanął na stacji w Zabrzu. Tam już kupiłem bilet ponieważ jeszcze te parę groszy, które miałem wystarczyło na odcinek Zabrze – Chorzów Batory. Wsiadłem do kolejnego pociągu i po chwili była chyba jakaś nagonka kontroli biletów, bo do wagonów weszło kilku konduktorów i hurtowo sprawdzali bilety – odetchnąłem z ulgą, że mam bilet i bezpiecznie dotarłem do celu. Z Chorzowa Batorego pieszo doszedłem do domu w niespełna godzinę i wspomnienia pozostały aż do dzisiaj. Po tym błogosławieństwie papieża czułem się bardzo spokojny. Był to czas kiedy podejmowałem decyzję o tym by zostać księdzem i to błogosławieństwo również do tego się przyczyniło bym wszedł na tą drogę, którą potem ktoś w bezlitosny sposób przerwał.</p>
<p><!-- /wp:paragraph --></p>
<p><!-- wp:paragraph --></p>
<p>Boże zmiłuj się nad nimi !</p>
<p><!-- /wp:paragraph --><br />
</body></html></p>
