---
layout: post
title: 1.12. Łata i nowe wyznania religijne
date: 2012-12-30 18:43:00.000000000 +00:00
type: post
parent_id: '0'
published: true
password: ''
status: publish
categories:
- Dziennik
tags: []
meta:
  _wp_old_date: '2025-03-20'
  _edit_last: '1'
  _yoast_wpseo_primary_category: ''
  _yoast_wpseo_content_score: '90'
  _yoast_wpseo_estimated-reading-time-minutes: '2'
  for_readers: '1'
  mark_posts_term_id: '31'
author:
  login: devhybrid360
  email: devhybrid360@gmail.com
  display_name: admin
  first_name: ''
  last_name: ''
permalink: "/lata-i-nowe-wyznania-religijne/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:paragraph --><html><body></p>
<p>Druga połowa wersetu 47 Ewangelii św. Tomasza:<br>[…] Człowiek zwykle nie pije starego wina i natychmiast nie pragnie pić wina młodego; zazwyczaj nie wlewa się młodego wina do starego bukłaka, by go nie zniszczyć. Nie przyszywa się starej łaty do nowej szaty, ponieważ powstanie rozdarcie. […]</p>
<p><!-- /wp:paragraph --></p>
<p><!-- wp:paragraph --></p>
<p>W tym tekście rozumiem słowa skierowane między innymi do reformatorów. Marcin Luter miał dobre przekonania i miał w sobie ducha Bożego. Nie mógł reform wprowadzić w Kościele katolickim (który jest jak stary bukłak czy materiał) ponieważ spowodowałoby to większe rozdarcie i rozłam do którego i tak w jakiś sposób doszło. Niepotrzebnie również papież i Luter obrażali siebie wzajemnie oskarżając od antychrysta po syna diabła. W pewnych kwestiach miał rację Luter, a w pewnych papież. I jednemu i drugiemu wszystkie grzechy i bluźnierstwa zostały odpuszczone - ważne, że podążali za głosem Ducha Świętego. Być może dzięki temu, że Luter założył nową gałąź Kościoła, rozdarcie w Kościele katolickim było mniejsze.<br>Również ta książka, to jakby glos reformacji. Trzeba być bardzo ostrożnym, by przez nią nie powstało rozdarcie w Kościele ze względu na poglądy reformatorskie. Nie chcę także by gdziekolwiek indziej przez moje wypowiedzi nastąpił rozłam, a raczej niech nastąpi pojednanie. Również osoby odpowiedzialne za podejmowanie decyzji w Kościele powinny być w tej kwestii bardzo delikatne. Jeszcze nie wiem, jak to zrobić by przynieść powiew świeżego Ducha - do czego wezwał mnie On sam - nie narażając Kościoła na rozdarcie. Ja pragnę łączyć - nie dzielić. Chcę jednak, by wszystko stawało się nowe a nie trwało w starości. Choć to co stare może nas wiele nauczyć.</p>
<p><!-- /wp:paragraph --></p>
<p><!-- wp:paragraph --></p>
<p>werset 114 Ewangelii św. Tomasza:<br>[…] Rzekł im Szymon Piotr: "Niech Mariham odejdzie od nas. Kobiety nie są godne życia". Rzekł Jezus: "Oto poprowadzę ją, aby uczynić ją mężczyzną, aby stała się sama duchem żywym, podobnym do was, mężczyzn. Każda kobieta, która uczyni siebie mężczyzną, wejdzie do królestwa niebios". […]</p>
<p><!-- /wp:paragraph --></p>
<p><!-- wp:paragraph --></p>
<p>To są bardzo ważne słowa Jezusa, który wiedział co mówi. Dzisiaj kobiety coraz bardziej upodabniają się do mężczyzn. Ubierają się jak mężczyźni, przejmują obowiązki, a często nawet zachowują się jakby już nie były kobietami. To właściwy kierunek. Trzeba jednak też tutaj być ostrożnym - nie należy odbierać mężczyźnie tego co w nim dobre ani kobiecie tego co w niej dobre, wraz z jego/jej pozycją. Coraz częściej mężczyźni stają się jak kobiety - malują się, przebierają i zachowują w sposób zniewieściały. Na przykład męstwo jest cnotą, którą posiada mężczyzna. Nie należy takich cnót odbierać zarówno kobiecie jak i mężczyźnie. Kobieta powinna mieć te same prawa co mężczyzna, ale i obowiązki, zrównując się z nim w pozycji. Mamy podwyższać poziom w całości. Dzisiaj mam wrażenie, że jest podwyższany poziom kobiety za cenę poziomu mężczyzny. Jeśli jeden zyskuje, a drugi traci, to stoimy w miejscu. Jeśli obydwoje zyskują lub przynajmniej jedno z nich, to poziom jakości życia wzrasta. Gdy jeden wzrasta a drugi stoi w miejscu, lub wzrasta, to wtedy idziemy w dobrym kierunku. W kierunku pełni Królestwa Bożego, gdzie Niebo połączy się z ziemią - Świat Duchowy z materialnym - świat Boży ze światem człowieka - świat kobiety ze światem mężczyzny.<br>Może to wydać się bardzo niebezpiecznym i ryzykownym stwierdzeniem, ale ministrantki przy ołtarzu to krok w dobrą stronę. Również kapłaństwo kobiet jest dobre, jeśli będzie to zorganizowane w sposób odpowiedzialny i przemyślany. Kiedy przyjdzie odpowiedni czas, być może będzie ta myśl mniej kontrowersyjna i bardziej oczywista.</p>
<p><!-- /wp:paragraph --></p>
<p><!-- wp:paragraph --></p>
<p>Chcę także napisać jak rozumiem poniższe słowa:<br>werset 30 Ewangelii św. Tomasza – […] Rzekł Jezus: "W miejscu, w którym jest trzech bogów, tam są bogowie. Miejsce, gdzie dwu lub jeden jest, ja jestem z nim". […]</p>
<p><!-- /wp:paragraph --></p>
<p><!-- wp:paragraph --></p>
<p>Na samym początku chcę zaznaczyć, że nie neguję Trójcy Świętej a wręcz przeciwnie. Tak czy inaczej powyższe słowa Jezusa rozumiem jako oddanie się dwóm skrajnościom i poznanie ich w taki sposób, by stały się jednym. Tego dnia byłem w bazylice franciszkańskiej w Katowicach Panewnikach. Tam oświeciła mnie myśl, którą poniżej staram się opisać. Co łączy te dwie skrajności? Jakiekolwiek - na przykład dobro i zło. Wierzę, że to Bóg mi powiedział - oświecił - powiedział mi, że to MIŁOŚĆ. Miłość powoduje, że nawet grzech może być uświęcony dzięki tej Miłości. Miłosierdzie Boga nie ma granic i właśnie to miłosierdzie wypływa z tego, że Bóg jest miłością. To on uświęca grzech przez odpuszczenie winy i w ten sposób czyni z dwóch skrajności jedność. Weźmy na przykład sex. W pierwszej chwili rzuca mi się przed oczy, że może to być zło - szczególnie w moim przypadku, kiedy jestem jeszcze stanu wolnego. Jednak, kiedy wkroczy w to zło miłość - staje się ono najwyższym pięknem, prowadzącym do przekazania nowego życia - staje się dobre – szczególnie kiedy prowadzi do jedności – małżeństwa. Tak powinniśmy jednoczyć dwie skrajności pochodzące od Boga, choć nimi nie są. W ten sposób granice pomiędzy tymi skrajnościami się zacierają. Jedna czynność w pewnych sytuacjach może być czymś złym, a w innych okolicznościach czymś dobrym. Wszystko co daje nam pokój duchowy jest dobre i temu mówię „TAK”. Wszystko zaś co ten pokój burzy jest złe i temu mówię „NIE”. Jednak miłość może ten niepokój pokonać, by „TAK” i „NIE” stało się jednym – stało się Dobre.</p>
<p><!-- /wp:paragraph --><br />
</body></html></p>
