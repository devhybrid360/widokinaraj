---
layout: post
title: Bóstwo w człowieku, nie człowieka
date: 2014-03-24 16:09:54.000000000 +00:00
type: post
parent_id: '0'
published: true
password: ''
status: publish
categories:
- Dziennik
tags: []
meta:
  for_readers: '1'
  mark_posts_term_id: '31'
author:
  login: devhybrid360
  email: devhybrid360@gmail.com
  display_name: admin
  first_name: ''
  last_name: ''
permalink: "/bostwo-w-czlowieku-nie-czlowieka-2/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:heading --><html><body></p>
<h2 class="wp-block-heading">24 Mar 2014</h2>
<p><!-- /wp:heading --></p>
<p><!-- wp:paragraph --></p>
<p>Choć wielu ludzi w świecie uważa siebie za bogów, to na szczęście bogami nie są. Trzeba to dobrze zrozumieć. Bóg działa przez nas i jest w nas ale my nie jesteśmy bez Boga. Jeżeli nie jesteśmy bez Boga to nie możemy istnieć bez Niego. Jeżeli nie możemy istnieć bez Niego to jesteśmy tylko Jego narzędziami a nie Nim samym. Czasem ta jedność Boga i człowieka jest tak przenikająca, że człowiek może być przekonany o swojej boskości – podczas gdy są chwile zwątpienia, słabości, pragnienia, poczucia braku Boga. Wtedy tak czy inaczej Bóg z nami jest, bo bez Boga nie byłoby nas. Nawet gdy umieramy Bóg nadal z nami jest i dzięki Niemu mamy życie i możemy dalej żyć mimo śmierci cielesnej. To sprawia moc Boża a nie nasza moc, która pochodzi z nicości. Także nasze podobieństwo do Boga wynika z jedności, która panuje między Bogiem a człowiekiem a nie z samego człowieczeństwa. Bardziej dosadnie można to określić stwierdzeniem, że gdyby nie Bóg, bylibyśmy kupą martwego mięsa. Tylko dzięki Bogu możemy dopiero żyć i poruszać się, wzrastać i działać.</p>
<p><!-- /wp:paragraph --></p>
<p><!-- wp:paragraph --></p>
<p>Od kilku tygodni uczestniczę w grupie formacyjnej, gdzie staramy się modlić Słowem Bożym. Dziękuję Bogu za tą wspólnotę. Spotkania odbywają się przy parafii Najświętszego Serca Pana Jezusa. Tutaj mogę czuć się jak u siebie, bo w kościele w centrum ołtarza głównego jest Jezus Chrystus w białej szacie na czerwonym tle z opuszczoną dłonią ukazującą Jego ranę. Nad Jezusem jest Bóg Ojciec na niebieskim tle a pomiędzy Nimi, Duch Święty w postaci gołębicy. Pod stopami Jezusa jest krzyż w którym widzę grzech ponad, którym jest zbawiciel. Zza krzyża wyłaniają się promienie. Tam podczas adoracji jest wystawiony Najświętszy Sakrament. Z tyłu za krzyżem są litery IHS – Jezus Chrystus Król Żydowski. Poniżej jest tabernakulum. Z prawej strony figury Jezusa jest figura misjonarza a z lewej strony figura misjonarki – oboje są w białych szatach. Cały ołtarz jest otoczony aniołami. Niektóre anioły trzymają światło. Dalej są boczne ołtarze. Z prawej strony jest obraz św. Józefa w zielonej szacie z młodym Jezusem a nad św. Józefem, św. Ignacy Loyola z palcem na ustach zachęcającym do zachowania ciszy i pewnej tajemnicy. Z lewej strony jest przepiękne oblicze Matki Bożej z małym Jezusem na ramionach. Matka Boża jest w niebieskiej szacie a dzieciątko Jezus w czerwonej. Nad Matką Najświętszą jest św. królowa Jadwiga. Dalej po prawej stronie są inni święci mężczyźni a po lewej stronie święte kobiety. Cały orszak świętych jest zakończony kolorowymi figurami – z lewej strony św. Anna – matka Maryi z córką u boku – z prawej św. Franciszek z Asyżu z dzieciątkiem Jezus na ramionach. Za figurą św. Franiciszka z Asyżu wisi obraz już niebawem św. Jana Pawła II. Z prawej strony mniej więcej w 1/4 odległości od ołtarza głównego jest ambona, nad którą jest Mojżesz z tablicami 10 przykazań pod stopami. Za filarami z prawej strony jest droga krzyżowa prowadząca od przodu do tyłu kościoła. Przed pierwszą stacją drogi krzyżowej jest kaplica – jakby grota w której jest chrzcielnica. Ta kaplica jest otwarta w kierunku nawy bocznej gdzie jest droga krzyżowa i na ołtarz główny w prezbiterium. Z lewej strony w nawie bocznej są konfesjonały, przy których jest obraz Jezusa Miłosiernego z uniesioną ręką do błogosławieństwa. Pod obrazem jest napis “Jezu Ufam Tobie”, co jest istotą sakramentu pokuty i pojednania – spowiedzi. Ten obraz wraz z postacią Jezusa w głównym ołtarzu wskazuje na pełnię, bo Jezus z obrazu ma uniesioną rękę wskazując na Niebo a figura Jezusa z ołtarza ma opuszczoną rękę wskazując na piekło i te dwie skrajności tworzą całą rzeczywistość często mieszając się ze sobą tworząc szarości. Obok obrazu jest wizerunek św. Faustyny nad wyjściem z kościoła do przedsionka, który prowadzi m.in. do zakrystii. Kiedy jestem w tym kościele czuję, że jest tu porządek i harmonia. Wszystko jest na swoim miejscu i we właściwej kolejności. Czuję się tutaj jak w domu.</p>
<p><!-- /wp:paragraph --></p>
<p><!-- wp:paragraph --></p>
<p>Wracając do spotkań modlitewnych z Pismem Świętym rozważamy różne zagadnienia zaczerpnięte z Biblii i tutaj przytoczę kilka z nich:</p>
<p><!-- /wp:paragraph --></p>
<p><!-- wp:paragraph --></p>
<p>Na pierwszym spotkaniu rozważaliśmy fragment (J 1,35-39)</p>
<p><!-- /wp:paragraph --></p>
<p><!-- wp:paragraph --></p>
<p>Nazajutrz Jan znowu stał w tym miejscu wraz z dwoma swoimi uczniami i gdy zobaczył przechodzącego Jezusa, rzekł: “Oto Baranek Boży”. Dwaj uczniowie usłyszeli, jak mówił, i poszli za Jezusem. Jezus zaś odwróciwszy się i ujrzawszy, że oni idą za Nim, rzekł do nich: “Czego szukacie?” Oni powiedzieli do Niego: “Rabbi! – to znaczy: Nauczycielu – gdzie mieszkasz?” Odpowiedział im: “Chodźcie, a zobaczycie”. Poszli więc i zobaczyli, gdzie mieszka, i tego dnia pozostali u Niego. Było to około godziny dziesiątej.</p>
<p><!-- /wp:paragraph --></p>
<p><!-- wp:paragraph --></p>
<p>Podczas medytacji nad Słowem Bożym w pierwszej chwili moje myśli zostały zwrócone do Maryi w słowach: “Miłosierna Matko Boska, Miłosierna Matko Boska, Miłosierna Matko Boska, umiłuj się nad nami”. Wiem, że przekręciłem słowa tej pieśni ale zrozumiałem wtedy, że Maryja a tym samym Jezus nie lituje się nad nami a miłuje się nad nami. Jego litość nie wypływa z politowania jak nad czymś gorszym i nieudolnym ale raczej jak przylgnięcie całym sercem z miłością oddając się całym bez reszty.</p>
<p><!-- /wp:paragraph --></p>
<p><!-- wp:paragraph --></p>
<p>Następnie trwałem w rozważaniu czy jestem we właściwym miejscu i czego oczekuję. Moimi spostrzeżeniami podzieliłem się na podsumowaniu.</p>
<p><!-- /wp:paragraph --></p>
<p><!-- wp:paragraph --></p>
<p>Na drugim spotkaniu rozważaliśmy fragment (Łk 15,1-7)</p>
<p><!-- /wp:paragraph --></p>
<p><!-- wp:paragraph --></p>
<p>Zbliżali się do Niego wszyscy celnicy i grzesznicy, aby Go słuchać. Na to szemrali faryzeusze i uczeni w Piśmie: «Ten przyjmuje grzeszników i jada z nimi». Opowiedział im wtedy następującą przypowieść: «Któż z was, gdy ma sto owiec, a zgubi jedną z nich, nie zostawia dziewięćdziesięciu dziewięciu na pustyni i nie idzie za zgubioną, aż ją znajdzie? A gdy ją znajdzie, bierze z radością na ramiona i wraca do domu; sprasza przyjaciół i sąsiadów i mówi im: “Cieszcie się ze mną, bo znalazłem owcę, która mi zginęła”. Powiadam wam: Tak samo w niebie większa będzie radość z jednego grzesznika, który się nawraca, niż z dziewięćdziesięciu dziewięciu sprawiedliwych, którzy nie potrzebują nawrócenia.</p>
<p><!-- /wp:paragraph --></p>
<p><!-- wp:paragraph --></p>
<p>Na tym spotkaniu doszedłem do takich wniosków:</p>
<p><!-- /wp:paragraph --></p>
<p><!-- wp:paragraph --></p>
<p>Wielu uważa mnie za pajaca, ciemniaka, ciula, palanta, egoistę, pedała ale wierzę, że jeśli nawet ten świat widzi mnie w krzywym zwierciadle to Bóg i tak mnie kocha – może jako jedyny tak mocno i prawdziwie dostrzegając we mnie to co najcenniejsze. Bóg widzi jaki jestem naprawdę i każdy mój włos na głowie jest przez Niego policzony i co więcej nawet jest policzone to co niewidoczne.</p>
<p><!-- /wp:paragraph --></p>
<p><!-- wp:paragraph --></p>
<p>Mój kierownik duchowy i wielu kapłanów zachęcało mnie do kultu serca Jezusowego. To doprowadziło mnie do przekonania, że Jezus jest miłosierny względem każdego człowieka nawet ciemniaka. Miłosierdzie Boże o którym wspomina siostra Faustyna wypływa z Jego serca i trafia do każdego człowieka niezależnie od tego kim jest, ile ma, w co wierzy i ile w sobie ma do tego stopnia, że błogosławi ubogich w duchu. Tego dnia byłem na modlitwie koronką do miłosierdzia Bożego w kościele o godzinie 15:00. Był tam czytany fragment z dzienniczka św. siostry Faustyny gdzie miała ona kłopoty z powstrzymaniem bluźnierstw przeciwko Bogu. Modlitwa była dla niej odrażająca i jej serce czuło wielkie katusze. Jestem pewien, że wielu uważało ją za dziwaczkę i ciemniaczkę, fanatyczkę i chorą psychicznie, podczas gdy Jezus to ją najbardziej umiłował.</p>
<p><!-- /wp:paragraph --></p>
<p><!-- wp:paragraph --></p>
<p>Pochylenie się nad sercem Jezusa pozwoliło mi zrozumieć dlaczego Kościół tak bardzo czci Maryję – z czym ja mam pewne trudności. W sercu Jezusa była Maryja, bo była Jego matką. W sercu Maryi był Jezus bo był jej synem. To Maryja szła od początku do końca za Jezusem, choć matce z pewnością było najtrudniej uwierzyć, że jest On mesjaszem, wybrańcem, Synem Boga i kimś większym od proroków – przewijała Go, karmiła, znała wszystkie Jego przyzwyczajenia z dzieciństwa i zachowywała to wszystko w swoim sercu idąc za Nim. Matki dzisiaj chcą żeby to dzieci szły za nimi a to one powinny na wzór Maryi iść za dziećmi.</p>
<p><!-- /wp:paragraph --></p>
<p><!-- wp:paragraph --></p>
<p>Wspominałem już, że w modlitwie “Zdrowaś Maryjo” w sercu tej modlitwy pojawiają się słowa “Jezus, święta Maryjo”. To wyraz tego, że w sercu Maryi był Jezus i On doprowadził ją do świętości – nie odwrotnie. Zgodnie ze słowami:</p>
<p><!-- /wp:paragraph --></p>
<p><!-- wp:paragraph --></p>
<p>(J 14,6)</p>
<p><!-- /wp:paragraph --></p>
<p><!-- wp:paragraph --></p>
<p>Ja jestem drogą i prawdą, i życiem, nikt nie przychodzi do Ojca inaczej, jak tylko przeze Mnie.</p>
<p><!-- /wp:paragraph --></p>
<p><!-- wp:paragraph --></p>
<p>Po dyskusji jedna z osób zadała mi pytanie: “Czy w takim razie grzech jest nam potrzebny do zbawienia?”</p>
<p><!-- /wp:paragraph --></p>
<p><!-- wp:paragraph --></p>
<p>Ja odpowiedziałem: “Przebaczenie”</p>
<p><!-- /wp:paragraph --></p>
<p><!-- wp:paragraph --></p>
<p>Na kolejnym spotkaniu był rozważany następujący fragment:</p>
<p><!-- /wp:paragraph --></p>
<p><!-- wp:paragraph --></p>
<p>(Łk 11,1-13)</p>
<p><!-- /wp:paragraph --></p>
<p><!-- wp:paragraph --></p>
<p>Gdy Jezus przebywał w jakimś miejscu na modlitwie i skończył ją, rzekł jeden z uczniów do Niego: “Panie, naucz nas się modlić, jak i Jan nauczył swoich uczniów”. A On rzekł do nich: “Kiedy się modlicie, mówcie:</p>
<p><!-- /wp:paragraph --></p>
<p><!-- wp:paragraph --></p>
<p>Ojcze, niech się święci Twoje imię;</p>
<p><!-- /wp:paragraph --></p>
<p><!-- wp:paragraph --></p>
<p>niech przyjdzie Twoje królestwo!</p>
<p><!-- /wp:paragraph --></p>
<p><!-- wp:paragraph --></p>
<p>Naszego chleba powszedniego dawaj nam na każdy dzień</p>
<p><!-- /wp:paragraph --></p>
<p><!-- wp:paragraph --></p>
<p>i przebacz nam nasze grzechy, bo i my przebaczamy każdemu, kto nam zawini;</p>
<p><!-- /wp:paragraph --></p>
<p><!-- wp:paragraph --></p>
<p>i nie dopuść, byśmy ulegli pokusie”.</p>
<p><!-- /wp:paragraph --></p>
<p><!-- wp:paragraph --></p>
<p>Natrętny przyjaciel</p>
<p><!-- /wp:paragraph --></p>
<p><!-- wp:paragraph --></p>
<p>Dalej mówił do nich: “Ktoś z was, mając przyjaciela, pójdzie do niego o północy i powie mu: “Przyjacielu, użycz mi trzy chleby, bo mój przyjaciel przyszedł do mnie z drogi, a nie mam, co mu podać”. Lecz tamten odpowie z wewnątrz: “Nie naprzykrzaj mi się! Drzwi są już zamknięte i moje dzieci leżą ze mną w łóżku. Nie mogę wstać i dać tobie”. Mówię wam: Chociażby nie wstał i nie dał z tego powodu, że jest jego przyjacielem, to z powodu jego natręctwa wstanie i da mu, ile potrzebuje.</p>
<p><!-- /wp:paragraph --></p>
<p><!-- wp:paragraph --></p>
<p>Wytrwałość w modlitwie</p>
<p><!-- /wp:paragraph --></p>
<p><!-- wp:paragraph --></p>
<p>I Ja wam powiadam: Proście, a będzie wam dane; szukajcie, a znajdziecie; kołaczcie, a otworzą wam. Każdy bowiem, kto prosi, otrzymuje; kto szuka, znajduje; a kołaczącemu otworzą. Jeżeli którego z was, ojców, syn poprosi o chleb, czy poda mu kamień? Albo o rybę, czy zamiast ryby poda mu węża? Lub też gdy prosi o jajko, czy poda mu skorpiona? Jeśli więc wy, choć źli jesteście, umiecie dawać dobre dary swoim dzieciom, o ileż bardziej Ojciec z nieba da Ducha Świętego tym, którzy Go proszą”.</p>
<p><!-- /wp:paragraph --></p>
<p><!-- wp:paragraph --></p>
<p>Ten fragment wskazuje na to, że wszyscy jesteśmy źli i grzeszni przez grzech pierworodny ale choć źli jesteśmy to dzięki Bogu jesteśmy też zdolni do dobra i jesteśmy z tego zła obmywani przez chrzest i spowiedź świętą. Trzeba także zaznaczyć, że Bóg udziela przede wszystkim dóbr duchowych na co wskazuje koniec tego fragmentu. Bóg jedynie daje nam sposobność by te dary duchowe dały nam czasem dobra materialne w postaci tego co najważniejsze tzn. chleba (ciała). Bóg daje nam ducha, który usprawnia nas do działania – Bóg działa przez stworzenia – przez nas. Przede wszystkim człowiek jest Jego narzędziem ale i cała natura jest Jemu podporządkowana. Stąd przepiórki i manna gdy Izrael był głodny na pustyni. Dlatego modlitwa często nie wystarcza. Modlitwa – owszem – daje Ducha, jednak my jeśli poddamy się temu Duchowi będziemy w stanie działać a jeśli będziemy działać będziemy też mieli co jeść, bo robotnik zasługuje na swoją strawę. Również trzeba wziąć pod uwagę to, że Bóg stara się działać przez innych ludzi ale nie wszyscy poddają się Jego woli i dlatego jest głód i bieda.</p>
<p><!-- /wp:paragraph --></p>
<p><!-- wp:paragraph --></p>
<p>W modlitwie “Ojcze nasz” mówimy “i nie wódź nas na pokuszenie” co nie do końca jest zgodne z prawdą, ponieważ Bóg nigdy nie wodzi na pokuszenie a jedynie dopuszcza do kuszenia przez zło. Tak więc powinno to brzmieć “i nie dopuść abyśmy ulegli pokusie ale nas zbaw ode złego. Amen”. Idąc tym śladem odkryłem nowy sposób modlitwy. Często modlimy się wyuczonymi regułkami, które mówimy automatycznie i choć staramy się mówić je szczerze, w prawdziwej wierze, z przekonaniem i zrozumieniem to jest to czasem suche. Dlatego zacząłem modlić się m.in. modlitwą “Ojcze nasz” zmieniając poszczególne słowa tak by zachowały jednak one dalej swój pierwotny – prawidłowy sens. W ten sposób stała modlitwa staje się bardziej osobista, bardziej aktualna, bardziej moja i bardziej prawdziwa.</p>
<p><!-- /wp:paragraph --></p>
<p><!-- wp:paragraph --></p>
<p>Taka modlitwa może brzmieć na przykład tak:</p>
<p><!-- /wp:paragraph --></p>
<p><!-- wp:paragraph --></p>
<p>“Ojcze nasz, który jesteś w tym co duchowe,</p>
<p><!-- /wp:paragraph --></p>
<p><!-- wp:paragraph --></p>
<p>Niech święci się Twoje Imię,</p>
<p><!-- /wp:paragraph --></p>
<p><!-- wp:paragraph --></p>
<p>Niech przyjdzie Królestwo Twoje,</p>
<p><!-- /wp:paragraph --></p>
<p><!-- wp:paragraph --></p>
<p>Niech dzieje się wola Twoja,</p>
<p><!-- /wp:paragraph --></p>
<p><!-- wp:paragraph --></p>
<p>Jak w tym co duchowe tak w tym co tutaj na ziemi.</p>
<p><!-- /wp:paragraph --></p>
<p><!-- wp:paragraph --></p>
<p>Chleba naszego na każdy dzień daj nam dzisiaj</p>
<p><!-- /wp:paragraph --></p>
<p><!-- wp:paragraph --></p>
<p>i odpuść nam nasze grzechy, tak jak i my odpuszczamy tym,</p>
<p><!-- /wp:paragraph --></p>
<p><!-- wp:paragraph --></p>
<p>którzy nam wyświadczyli jakiekolwiek zło.</p>
<p><!-- /wp:paragraph --></p>
<p><!-- wp:paragraph --></p>
<p>I nie dopuść do tego byśmy ulegli jakiejkolwiek pokusie</p>
<p><!-- /wp:paragraph --></p>
<p><!-- wp:paragraph --></p>
<p>ale zbaw nas od tego wszystkiego co złe. Amen.”</p>
<p><!-- /wp:paragraph --></p>
<p><!-- wp:paragraph --></p>
<p>Na spotkaniu, które było ostatnio rozważaliśmy fragment</p>
<p><!-- /wp:paragraph --></p>
<p><!-- wp:paragraph --></p>
<p>(Łk 16,19-31)</p>
<p><!-- /wp:paragraph --></p>
<p><!-- wp:paragraph --></p>
<p>Był pewien człowiek bogaty. Ubierał się w purpurę i cienki len. Każdego dnia wiódł życie wesołe i wystawne. A przy jego bramie leżał pewien żebrak pokryty wrzodami, imieniem Łazarz. Pragnął nasycić swój głód odpadkami ze stołu tego bogacza, lecz tylko psy przychodziły i lizały jego rany. No i wreszcie umarł ten żebrak. Aniołowie przenieśli go na łono Abrahama. Umarł także bogacz i pogrzebano go. Będąc na mękach w otchłani, podniósł swoje oczy i zobaczył daleko Abrahama i Łazarza na jego łonie. Zawołał wtedy: “Ojcze Abrahamie, zlituj się nade mną. Wyślij Łazarza, żeby zanurzył w wodzie czubek swojego palca i ochłodził mój język, bo strasznie cierpię w tym płomieniu”. Abraham odpowiedział: “Przypomnij sobie, synu, że za swojego życia odebrałeś to, co dobre, a Łazarz w takim samym stopniu to, co przykre. Teraz natomiast on tutaj doznaje pociechy, a ty cierpisz. A poza tym wszystkim między nami i wami umieszczona jest na stałe ogromna czeluść, aby chcący przejść stąd do was nie mogli i aby też stamtąd do nas nie przedostali się”. Wtedy powiedział: “Proszę cię zatem, ojcze, abyś go wysłał do domu mojego ojca – bo mam pięciu braci – aby ich przekonał, żeby i oni nie przyszli do tego miejsca kaźni”. Abraham odpowiedział: “Mają Mojżesza i Proroków, niech ich słuchają”. A on rzekł na to: “O nie, ojcze Abrahamie, ale gdyby ktoś ze świata umarłych poszedł do nich, nawrócą się”. Odpowiedział mu: “Jeżeli nie słuchają Mojżesza i Proroków, to choćby ktoś z umarłych się pojawił, nie dadzą się przekonać””.</p>
<p><!-- /wp:paragraph --></p>
<p><!-- wp:paragraph --></p>
<p>Podczas medytacji i pokłonienia się nad tym fragmentem doszedłem do pewnych wniosków:</p>
<p><!-- /wp:paragraph --></p>
<p><!-- wp:paragraph --></p>
<p>Otóż Światło w ciemności świeci. W świetle nie ma ciemności. W świetle nie widać światła bo wszystko jest światłością.</p>
<p><!-- /wp:paragraph --></p>
<p><!-- wp:paragraph --></p>
<p>ŚWIATŁO W CIEMNOŚCI ŚWIECI</p>
<p><!-- /wp:paragraph --></p>
<p><!-- wp:paragraph --></p>
<p>Powyżej wpisałem na białym tle słowa ŚWIATŁO W CIEMNOŚCI ŚWIECI. Tych słów nie widać bo są tak samo białe jak tło i o to właśnie chodzi. Tam gdzie bóstwo jest przebóstwione tam nie widać bóstwa, bo wszystko jest bóstwem.</p>
<p><!-- /wp:paragraph --></p>
<p><!-- wp:paragraph --></p>
<p>Stąd przepaść pomiędzy piekłem i niebem. Dlatego dusze w piekle widzą światło ale, że nie są w świetle i cierpią z powodu jego braku. Tak jak gwiazdy są widoczne jako światło a mimo to jesteśmy dalej nocą w ciemności.</p>
<p><!-- /wp:paragraph --></p>
<p><!-- wp:paragraph --></p>
<p>Idąc dalej w świetle nie widać światła, tak więc tylko Ci, którzy są w ciemności dostrzegają światło i tęsknią za Nim. Natomiast Ci, którzy są w świetle często nie są nawet świadomi tego, że to światło w nich jest i świeci, bo będąc w świetle nie wiedzą, że widzą światło. Dlatego też Jezus ceni tych, którzy za życia kroczyli w ciemności i grzechu, ponieważ oni najbardziej docenią i świadomie przyjmą światło, które ich często nawet zaskoczyło swoim blaskiem a którego brakowało im w życiu doczesnym.</p>
<p><!-- /wp:paragraph --></p>
<p><!-- wp:paragraph --></p>
<p>Odnosząc ten fragment do przypowieści o uchu igielnym – co dla ludzi niemożliwe dla Boga jest możliwe. Dzieje się to wtedy kiedy bogaty żyje jak żebrak bez wystawnego życia i pokazywania swoich bogactw; pomagając biednym nie tak jak bogacz dając to co zostanie ale jak wdowa z wdowim groszem, która oddaje wszystko co ma.</p>
<p><!-- /wp:paragraph --></p>
<p><!-- wp:paragraph --></p>
<p>Bogacz oczekuje nagrody za to, że Łazarz dostawał od niego możliwość jedzenia okruchów ze stołu. Jednak teraz kiedy już bogacz jest w piekle nie ma dla niego ratunku i pocieszenia a nawet nagrody za to co było niegodne nagrody tzn. zezwolenie na to by Łazarz zjadał okruchy ze stołu bogacza. Bogacz mógł mieć wszystko a tak nie ma nic. W ten sposób ten kto ma będzie mu dane a kto nie ma zabiorą mu nawet to co ma.</p>
<p><!-- /wp:paragraph --></p>
<p><!-- wp:paragraph --></p>
<p>Podczas Mszy Świętej kapłan podkreślił, że bogacz nie jest znany z imienia natomiast Łazarz jest wielokrotnie przywoływany z imienia. Tak też jest w Niebie. Bóg zna imiona tych, którzy należą do Niego – tych, którzy się do Niego zwracają.</p>
<p><!-- /wp:paragraph --></p>
<p><!-- wp:paragraph --></p>
<p>Jednocześnie postawa Łazarza jest widoczna w postawie osoby żebrzącej pomocy od Jezusa, kiedy to zwraca się ona do Niego mówiąc, że nawet psy zjadają okruchy ze stołu swojego pana prosząc o pomoc. To otworzyło serce Jezusa i jeśli taka będzie nasza postawa to otworzy ona nam drogę do Nieba. My spożywający tylko albo aż chleb (ciało Chrystusa) jak okruchy ze stołu pana (kapłana) mamy dzięki swojej pokorze dostęp do Nieba – w przeciwieństwie do tych, którzy choć uczestniczą w pełnej uczcie to chodzą w powłóczystych szatach i chcą by ich nazywano ojcami lub rabbi (dzisiaj księżmi) zamiast braćmi – czyli równymi sobie i Tobie.</p>
<p><!-- /wp:paragraph --></p>
<p><!-- wp:paragraph --></p>
<p>Tak więc wolę teraz za życia płonąć aby później móc się ochłodzić.</p>
<p><!-- /wp:paragraph --></p>
<p><!-- wp:paragraph --></p>
<p>Ostatnio ktoś mnie zwodził i przekonywał do stosowania medytacji metodą Sahaja Joga. Spróbowałem tego i widzę teraz, że to jest zła metoda, gdyż ona szuka ochłodzenia co jest złą zasadą. Wiele innych czynników wskazywało na pochodzenie tej metody od złego i na szczęście już przy pierwszym kontakcie to rozpoznałem.</p>
<p><!-- /wp:paragraph --></p>
<p><!-- wp:paragraph --></p>
<p>Słuchałem także audycji w radio Plus Opole, gdzie jeden z księży doszedł do wniosku, że gdyby nie był księdzem to pewnie nie byłby tak gorliwym katolikiem i nie wie czy w ogóle chodziłby do kościoła. Bardzo szanuję tego księdza za tak prawdziwe słowa, bo niewielu kapłanów stać na to by przyznać się do tej słabości a jednocześnie docenił to, że spotkała go tak wielka łaska jaką jest kapłaństwo</p>
<p><!-- /wp:paragraph --></p>
<p><!-- wp:paragraph --></p>
<p><!-- /wp:paragraph --><br />
</body></html></p>
