---
layout: post
title: Jedność Chrześcijan
date: 2013-01-13 18:56:00.000000000 +00:00
type: post
parent_id: '0'
published: true
password: ''
status: publish
categories:
- Dziennik
tags: []
meta:
  _wp_old_date: '2025-03-20'
  _edit_last: '1'
  _yoast_wpseo_primary_category: ''
  _yoast_wpseo_content_score: '30'
  _yoast_wpseo_estimated-reading-time-minutes: '16'
  for_readers: '1'
  mark_posts_term_id: '31'
author:
  login: devhybrid360
  email: devhybrid360@gmail.com
  display_name: admin
  first_name: ''
  last_name: ''
permalink: "/jednosc-chrzescijan/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:paragraph --><html><body></p>
<p>Dzisiaj dzień modlitw o jedność chrześcijan. Byłem w spowiedzi i na Mszy Świętej. To dało mi nowe siły i dlatego zdobyłem się na napisanie kilku zdań :).<br>6 stycznia 2012 w  święto Objawienia Pańskiego byłem rano na Mszy Świętej a później spotkałem się z pewną dziewczyną, która zaprowadziła mnie na nabożeństwo w Kościele Ewangelickim w Katowicach na ulicy Warszawskiej. Myślałem, że coś do mnie czuje i jej słowa na to wskazywały, jednak od kilku dni nie daje znaku życia. Nie przyszła na umówione spotkanie i od tej pory nie wiem co się z nią dzieje. Tak czy inaczej przed wejściem do Kościoła trochę rozmawialiśmy i nasza dyskusja potoczyła się w kierunku wizji, czym jest Kościół. Moje przemyślenia były następujące:<br>Kościół to jak człowiek - zresztą człowiek jest Świątynią Boga więc jest w tym sens. W człowieku są komórki, które składają się z jeszcze mniejszych elementów. Te komórki są jak ludzie w Kościele. Niektóre komórki mogą być zagrożeniem dla organizmu tworząc choroby, np. raka. Są również złe wirusy i dobre bakterie troszczące się o to by organizm działał prawidłowo. Wszystko się wzajemnie plącze i pracuje co w pierwszej chwili wydaje się być chaosem. Jednak ten chaos tworzy tak idealny i piękny organizm jakim jest człowiek. Kościół to nie tylko katolicy. Uważam, że Kościół to cały świat - wszyscy ludzie na ziemi, aniołowie, Bóg - całe stworzenie widzialne i niewidzialne. Można by powiedzieć, że Kościół katolicki to jeden z organów całego organizmu. Jak wcześniej wspomniałem nie wszystko co jest w organizmie jest dobre. Jednak żeby organizm dobrze funkcjonował, tzn. żeby wytwarzały się przeciwciała muszą być też te złe bakterie (czytaj - ludzie mający przekonania, które prowadzą do złego i czyniący zło - również Kościoły, sekty i wyznania, które pobłądziły - oczywiście jeśli pobłądziły). Nie ma idealnej wiary, Kościoła, ruchu, czy nawet człowieka. Najbliższy ideałowi był Jezus. Jednak inne wiary mają również swoich przedstawicieli, którzy byli najbliżej ideału. Nie kłóćmy się już o samo imię, choć imię Jezusa ma wielką moc. Dla mnie te dobre jednostki ludzkie - dobre komórki, bakterie, czy np, łańcuchy DNA mające najmniej złych mutacji to osoby, które myślą podobnie jak Bóg. Są to osoby, które się do niego zbliżają i starają się odczytywać Jego znaki - ludzie, którzy myślą dobrze i czynią dobrze. Ja odnalazłem ten ideał w Jezusie i czuję z nim wielką więź. Nigdy nie próbowałem nawiązać takiej więzi z innym prorokiem, czy przedstawicielem jakiegoś wyznania. Odczuwałem pewną więź ze św. księdzem Bosko, kiedy byłem w zakonie, ale to nie było to samo. Czegoś mi w tym brakowało. Dlaczego? Dzisiaj już wiem. Dopiero 7 lat temu kiedy pierwszy raz poczułem wyjątkową jedność z Jezusem zaczęło do mnie to docierać. Jednak krótko przed rozpoczęciem pisania tego blogu zrozumiałem, że Bóg = Jezus jest w nas, więc jest również w św. księdzu Bosko i w każdym proroku, który chce zbliżyć się do Boga i z nim zjednoczyć. Jest również w każdym człowieku. Wszyscy Ci prorocy z różnych wyznań tworzą pewnego rodzaju jedność z Bogiem. Zbliżając się do św. księdza Bosko miałem mieć przed oczami Boga w osobie świętego a nie samą osobę świętego księdza Jana Bosko. Dla mnie Jezus to jak świątynia ze szkła, z której bije czyste światło. Kiedy Jezus umarł światło wraz z Jego duszą odeszło i zostało samo szkło. Kiedy Jezus zmartwychwstał szkło się rozsypało i pozostało samo światło - Jezus = Syn Boży = Bóg w człowieku, stał się Światłem = Bogiem. Powstało nowe ciało przepełnione samą pełnią, mądrością, życiem i wszystkim co jest idealnie dobre. Każdy z nas gdy zmartwychwstanie będzie miał takie przebóstwione ciało. Wierzę, że to zmartwychwstanie nastąpi tu na ziemi lub jeśli ludzie przeniosą się na inne planety to być może również będzie się to odbywało w różnych miejscach wszechświata.<br>Wracając do mojego snu, który miałem 7 lat temu i o którym pisałem 9 grudnia 2012 w niedzielę. Zastanawiałem się czym mogą być spodki odlatujące z ziemi. Mój przyjaciel z którym rozmawiam przez komunikator, zasugerował mi, że to może obcy - kosmici. Ja nie wiem co to mogło oznaczać. Może to obcy, może to ludzie przybywający z przyszłości lub inne istoty stworzone przez ludzi z przyszłości. Może to Aniołowie, a może to spodki zwyczajnie wyprodukowane w niedalekiej przyszłości, by nas ewakuować, lub zwyczajnie przenieść w inne miejsce w czasie lub/i przestrzeni. Nie do mnie należy oceniać co znaczył ten sen. Miałem taki sen i może są mądrzejsi ode mnie, którzy będą potrafili to zrozumieć, a być może dowiemy się co on znaczył, gdy już przyjdzie ten czas.<br>Ten mój przyjaciel, z którym rozmawiam przez komunikator jest wielkim zwolennikiem dobra i stara się głosić przesłanie dobra. On twierdzi, że Dobro było na początku - ja twierdzę, że Miłość była na początku - w Ewangelii św. Jana pisze, że Słowo było na początku. Myślę, że tak na prawdę spieramy się o to co było najpierw - jajko czy kura (może coś pomiędzy jajkiem a kurą :) ? ). Wydaje mi się, że każdy z nas ma rację. Słowo było na początku - w Słowie była Miłość - Miłość i Słowo było dobre. Słowo stwarza - miłość sprawia, że mamy ochotę uczynić coś dobrego - to wszystko już jest dobre i to Dobro wraz z Miłością i Słowem, przymnaża jeszcze więcej Dobra, Miłości i Słowa dzięki czemu jest go coraz więcej. To działa jak pewnego rodzaju perpetuum mobile. Raz przyłożona siła działa bez końca i dodatkowo jeszcze tej siły jest coraz więcej. To wszystko można by sprowadzić do pojęcia Bóg. Jezus był również przepełniony wszystkimi tymi cechami. Tak samo jedna religia może twierdzić, że Bóg jest miłością - inna, że Bóg jest światłością - jeszcze inna, że jest dobry. Tak na prawdę można by powiedzieć, że nikt się nie myli i nikt nie ma racji. Dopiero kiedy zbierze się wszystkie dobre rzeczy z tych trzech "religii", możemy odnaleźć pełnię - samą Prawdę. Dlatego powinniśmy poszukiwać Prawdy nie tylko w Kościele katolickim, czy nawet chrześcijaństwie.<br>Często na początku rozwoju Kościoła, były zapożyczane różne tradycje i wierzenia z innych wyznań, by przybliżyć się do nich i żeby łatwiej było im wejść do wspólnoty chrześcijan. Ważne, by to co jest zapożyczane prowadziło do Dobra, Miłości, Światła. Uważam, że na początku była Miłość, która jest Dobra. Miłość to jakby uczucie Boga, które sprawiło, że wypowiedział on Dobre Słowo. To Słowo stworzyło Świat. Nie było to takie słowo jak my wypowiadamy - była to po prostu myśl sprawcza, która zapoczątkowała wszystko i to wszystko było dobre. Jednak słowo może być także złe, niszczycielskie i uśmiercające. Nie wiem czy mogę posunąć się tak daleko ale w tej chwili przyszła mi myśl na temat Trójcy Świętej. W Starym Testamencie Boga określano jako dobrego. Jezus głosił dobrą nowinę poprzez Słowo, którego głównym przesłaniem była Miłość. Natomiast Miłość to jakby światło Ducha Świętego, które nas oświeca, dając mądrość i uzdalniając do czynienia dobra i głoszenia Słowa. { Bóg Ojciec = Dobro | Syn Boży = Miłość | Duch Święty = Słowo }. Te trzy rzeczy wzajemnie się przenikają tworząc idealną jedność i pełnię. Święty Paweł znowu pisze, że jest wiara, nadzieja i miłość, te trzy - z nich zaś największa jest miłość. Można by znowu tutaj przytoczyć Jedynego Boga, w którego wszyscy wierzymy - Ducha Świętego, który napełnia nas nadzieją i - Jezus, który bezgranicznie był przepełniony miłością. Wszystko to było razem tworząc jedność. Ta jedność się rozprzestrzeniała i pomnażała, i tak aż do dzisiaj rozmnaża się, pomnaża i będzie pomnażała aż do osiągnięcia pełnej pełni. Niestety również zła jest coraz więcej i jest ono coraz silniejsze. Dzięki temu, że widać coraz więcej zła, rodzi się także coraz więcej dobra - tak jak przeciwciała rodzą się po to, by walczyć z wirusami. Jednak wtedy kiedy przyjdzie powtórnie Jezus zjednoczony z Bogiem i wszystkimi oświeconymi prorokami, oddzieli ostatecznie to co dobre od tego co złe i nastanie samo dobro, bez skaz.</p>
<p><!-- /wp:paragraph --></p>
<p><!-- wp:paragraph --></p>
<p><em>Tak jak w Ewangelii Tomasza: 57 Rzekł Jezus: "Królestwo Ojca podobne jest do człowieka, który ma dobre ziarno. Nieprzyjaciel jego przyszedł nocą i wrzucił kąkol do dobrego ziarna. Człowiek nie pozwolił wyrwać kąkolu i powiedział im: 'Abyście przychodząc wyrwać kąkol, nie wyrwali z nim i pszenicy. W dniu bowiem żniw, gdy ukaże się kąkol, zbierze się go [i] spali'".</em><br><br>Wtedy już nie będzie potrzebna ewolucja i rozwój. Osiągniemy wtedy pełnię. Dlatego tak długo czekamy na przyjście Mesjasza. To nie Mesjasz się ociąga, tylko my się ociągamy w odkrywaniu Królestwa Bożego i pomnażaniu tego co dobre. Kiedy będzie wystarczająco dużo dobra Mesjasz powtórnie przyjdzie. Dobro to także poszukiwanie Prawdy, więc wtedy kiedy poznamy pełną Prawdę, poznamy też Jezusa, który przyjdzie w chwale. Możemy być jednak pewni, że będzie wtedy także dużo zła. Mesjasz rzuci to co złe w otchłań, piekło, ogień, pustkę, czy jak kto woli nicość. Po prostu zło odejdzie tam gdzie jego miejsce a dobro tam gdzie miejsce dobra. Zło będzie idealnie złe, a dobro idealnie dobre. Ludzie, którzy będą po stronie zła skończą w miejscu gdzie jest miejsce zła a Ci, którzy będą po stronie dobra zostaną wpuszczeni tam gdzie miejsce dobra. Najtrudniej będzie tym, którzy nie będą zdecydowani - Ci, którzy mają w sobie tyle samo zła co dobra. Są to również Ci, którzy w ogóle się nad tym nie zastanawiali i żyli sobie tak po prostu - czasem dobrze, czasem źle. Może jednak są tacy ludzie, którzy wybrali dobro jakby nieświadomie - czynili dobro nie myśląc nawet o tym. Jezus nawet stawia to jako przykład - Niech lewa ręka nie wie co czyni prawa - tak powiedział. Dlatego wszyscy, którzy są po stronie dobra gładko przejdą do nieba, raju, Edenu, Królestwa Bożego, czy jak kto to zwie - miejsca przygotowanego dla dobra i zawsze będzie do Niego prowadził Jezus, czy w to ktoś wierzy czy nie. Niezdecydowani będą jakby w czyśćcu i tutaj będzie wielkie cierpienie, ponieważ będą oni bardzo rozdarci. Jedna ich część będzie chciała pójść ku dobru a druga ku złu. Jedna część będzie chciała być potępiona, druga zbawiona. Trudno sobie nawet wyobrazić jakie to musi być cierpienie, kiedy dokładnie tyle samo będzie w tym czasie dobrego co złego w tym człowieku. Dlatego Jezus ostrzegał przed tym, by być letnim. Każdy powinien wybrać swoje miejsce i całkowicie się temu poddać. Wierzę jednak, że dobra było, jest i będzie więcej, bo Bóg zawsze ze zła wyciąga podwójne dobro i działa to wykładniczo aż do nieskończoności. Tak jak w organizmie jest więcej dobrych organów, bakterii, komórek niż tych złych. Jednak rzadko zauważamy to, że organizm działa i żyje, natomiast częściej to, że choruje i umiera. Częściej mówi się o tym co złe i ucho łatwo to przechwytuje, natomiast rzadziej chwalimy i z uwagą słuchamy tego co dobre. Ja tak myślę, bo sam czuję chęć bycia zbawionym. Ktoś kto chce być potępiony myśli wręcz przeciwnie. Tak to ta walka trwa i jest ona często agresywna. Stąd Jezus powiedział, że nie przyniósł pokoju na ziemię.</p>
<p><!-- /wp:paragraph --></p>
<p><!-- wp:paragraph --></p>
<p><em>Zgodnie ze słowami z Ewangelii Tomasza: 16 Rzekł Jezus: "Ludzie może myślą, że przyszedłem, aby przynieść pokój na świat, a nie wiedzą, że przyszedłem, aby przynieść rozdarcia, ogień, miecz, walkę. Gdy bowiem pięciu będzie w domu, trzech powstanie przeciw dwom, a dwu przeciwko trzem, ojciec przeciw synowi, a syn przeciwko ojcu. I staną się wobec siebie samotni".</em><br><br>Jednak my mimo to, powinniśmy się starać wprowadzać pokój i pojednanie, by zagubione owieczki nie przestraszyły się naszego gniewu a nasza siła niech emanuje z mocy słowa - nie miecza.<br>Mam także nadzieję, że będzie jak najmniej letnich ludzi, bo nie życzę im tak wielkiego cierpienia.<br>Zastanawiałem się również nad całym cierpieniem, które wyrządził Kościół katolicki niewinnym ludziom np. w czasach inkwizycji, czy wypraw krzyżowych. Ja czułem w stosunku do Kościoła katolickiego gniew z tego powodu i starałem się o tym nie myśleć, by zachować w sobie resztki wiary. Dzisiaj oceniamy to jako coś złego. Jednak kiedy się głębiej zastanowić, to można dojść do wniosku, że w tamtych czasach ludzie odbierali to jako dobro. Wtedy wojny, tortury, palenie na stosie, były na porządku dziennym i było to normalne. Kościół był jednym z organów tego ciała, więc nie mógł postępować inaczej. To tak jakby głowa kiwała "NIE", podczas gdy język i całe ciało mówiło "TAK". W końcu człowiek = Kościół = Świat - zgodnie z moim porównaniem - postradałby zmysły i zachorowałby na rozdwojenie jaźni, a co za tym idzie - pewnie Kościół szybko by umarł, bo chory organ czasem trzeba usunąć, by nie wyrządził jeszcze więcej krzywdy. W tamtych czasach było to najlepsze wyjście. Ważne, że dzisiaj nie ma tak wielu nadużyć w tej materii, bo Kościół i świat przechodzi ewolucję jak cały człowiek i dziś mamy inne dolegliwości niż kiedyś, choć wszystko powoli zmierza ku dobru i nowemu stworzeniu.<br>Jak odróżnić Dobro od zła? Pomaga nam w tym miłość. To ona usprawnia nas do czynienia Dobra. Temu uczuciu należy mówić TAK. To uczucie daje pokój, poczucie jedności, ciszy i spokoju. Natomiast wszędzie gdzie pojawia się nienawiść, pojawia się też zło. Temu uczuciu należy mówić kategoryczne NIE. To złe uczucie powoduje wewnątrz nas i na zewnątrz rozdarcie, chaos, gwar i hałas. Jest wiele złych rzeczy w Kościele, również dzisiaj, które również daleko nie odbiegają od tego co nas otacza w świecie. Świat kipi od seksu i wszelkiego rodzaju zboczeń, czy to w internecie, na ulicy, czy w zaciszach domów. Właśnie za te grzechy przede wszystkim piętnuje się współczesnych księży. Krytykuje się tych księży, którzy piją alkohol i biorą narkotyki, a wokół wszędzie dzieje się to samo. Z jednej strony oczekujemy od księży wyjścia do nas - do świata. Z drugiej strony kiedy, którejś słabszej duszy kapłana zdarzy się upaść, znajdujemy sobie ofiarę do piętnowania, zamiast przebaczyć i znaleźć w sobie równie ciężkie grzechy, z których trzeba nam się poprawić. Dlatego część księży i zakonników woli się zamknąć w czterech ścianach i uciec przed tym brudem. Wtedy mają święty spokój. Ja tego nie pochwalam ale też staram się zrozumieć, że mogą się bać tego, co spotyka tak wielu słabych ludzi. Jezus powiedział, że mamy najpierw znaleźć belkę w swoim oku a później wyciągać drzazgę z czyjegoś oka. Dlaczego więc robimy na odwrót?.</p>
<p><!-- /wp:paragraph --></p>
<p><!-- wp:paragraph --></p>
<p><strong><u>Więc teraz mówię do Świata - Świecie wyjmij belkę ze swojego oka, a potem wyciągaj drzazgę z Kościoła !!! </u></strong></p>
<p><!-- /wp:paragraph --></p>
<p><!-- wp:paragraph --></p>
<p><em>Według słów Ewangelii Tomasza: 26 Rzekł Jezus: "Widzisz drzazgę, która jest w oku twego brata, zaś belki, która jest w twoim oku nie dostrzegasz. Jeśli wyrzucisz belkę z twego oka, wtedy przejrzysz, aby wyciągnąć drzazgę z oka twego brata".</em><br><br>To samo tyczy się Kościoła w stosunku do Świata i mnie w stosunku do Kościoła i Świata. Ja sam muszę się ukorzyć i powiedzieć, że czasem oskarżam i wydaję ostre sądy, które mogą kogoś zranić, podczas gdy sam jestem czasem taki sam. Chciałbym wyciągnąć ze swojego oka belkę ale nie potrafię, a jednocześnie czuję potrzebę, by mówić co jest dobre i co jest złe na konkretnych przykładach. W ten sposób pokazuję drzazgi w Kościele i Świecie. Czuję też pokorę, że nie jestem kimś wyjątkowym, czy ważnym tylko dlatego, że piszę takie rzeczy, które jedni mogą uważać za mądrość a inni za głupstwo. Skoro lekarz nie może uzdrowić sam siebie, to jak ma uzdrowić innych? Lekarzu uzdrów samego siebie a potem uzdrawiaj innych - to słowa Jezusa. Chciałbym uzdrowić siebie, chciałbym być bez grzechu ale jest inaczej. To mnie uczy pokory i zrozumienia dla innych. Wierzę jednak, że kiedy zmartwychwstaniemy, nie będzie już pokus - będzie tylko samo Dobro. Póki co pociesza mnie myśl, że wszystkie grzechy są nam wybaczone, a sakrament pokuty i pojednania tylko (albo aż) pomaga mi to sobie uświadomić i w to uwierzyć dzięki słowom kapłana, który usłyszał i wybaczył. Jezus wymaga ode mnie tylko (albo aż) tyle bym był posłuszny natchnieniom Ducha Świętego co staram się robić na tyle ile potrafię i trochę bardziej.</p>
<p><!-- /wp:paragraph --><br />
</body></html></p>
