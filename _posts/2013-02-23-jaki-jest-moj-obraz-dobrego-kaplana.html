---
layout: post
title: Jaki jest mój obraz dobrego kapłana?
date: 2013-02-23 18:58:00.000000000 +00:00
type: post
parent_id: '0'
published: true
password: ''
status: publish
categories:
- Dziennik
tags: []
meta:
  _wp_old_date: '2025-03-20'
  _edit_last: '1'
  _yoast_wpseo_primary_category: ''
  _yoast_wpseo_content_score: '30'
  _yoast_wpseo_estimated-reading-time-minutes: '20'
  for_readers: '1'
  mark_posts_term_id: '31'
author:
  login: devhybrid360
  email: devhybrid360@gmail.com
  display_name: admin
  first_name: ''
  last_name: ''
permalink: "/jaki-jest-moj-obraz-dobrego-kaplana/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:paragraph --><html><body></p>
<p>Jeden z kapłanów kilka tygodni temu poprosił mnie o wyrażenie swojego zdania co do posługi kapłańskiej. Wyraził on zgodę bym umieścił ten tekst w swoim blogu co niniejszym czynię.</p>
<p><!-- /wp:paragraph --></p>
<p><!-- wp:paragraph --></p>
<p><strong>Jaki jest mój obraz dobrego kapłana?</strong><br>Kapłan to pasterz, który opiekuje się ludźmi. Tych, którzy wierzą prowadzi by wytrwali, a tych którzy nie wierzą przyciąga i przyjmuje do owczarni.<br>Pasterz – takie określenie jest mi bliższe więc będę się dalej często nim posługiwał – nie patrzy na ludzi z góry jak współczesne wyobrażenie władcy, ale traktuje ich jak braci i siostry. Przed Bogiem wszyscy jesteśmy równi i jesteśmy wszyscy dziećmi tego samego Boga. Jeśli mamy Jednego i wspólnego Ojca to wszyscy jesteśmy braćmi i siostrami i nie ma między nami różnic jeśli chodzi o naszą ważność. Dlatego ze względu na charakter tego kim jest pasterz, powinien on być szczególnie pokorny, by zachować równowagę pomiędzy powagą i ważnością jego powołania, a jednocześnie pamiętając o słowach Jezusa, że przyszedł On aby służyć. To jest wskazówka jak pasterz ma prowadzić owczarnię. Ma on stać się jakby ostatnim i zapomnieć o tym, że jest pierwszy.<br>Kiedyś usłyszałem z ust jednego pasterza, że Kościół to nie instytucja charytatywna. Słysząc to stwierdziłem, że w tych słowach jest wielka pomyłka. Rzeczywiście współczesny Kościół to nie instytucja charytatywna ale powinna nią być. Oczywiście nie w takim charakterze jak inne instytucje charytatywne takie jak CARITAS, ale w Duchu Ewangelii i Ojców Kościoła. Na początku Kościół tworzył wspólnoty, które dzieliły się z Kościołem tym co miały. Nie jestem pewien czy zawsze był w tej kwestii Kościół uczciwy, ale powinien on w ten sposób zebrane ofiary rozdzielać wśród wiernych, by każdy w zależności od swoich potrzeb, czuł się doceniony, nie czuł niedostatku, a jednocześnie były niwelowane różnice panujące wśród Ludu Bożego. Tym czasem ofiary są przeznaczane na kamień i rzeczy materialne, które nie są miłe Bogu. Rozumiem że część ofiar powinna pójść na Ewangelizację, ale budowa największego pomnika Chrystusa na Świecie, czy kupno złotych koron do obrazu Maryi to zbędny wydatek, który nie przysporzy wiernych, ani czci Bogu, Świętych, Jezusowi, czy Maryi. Co niektórzy uczczą ten fakt. Jednak to jest uczczenie obrazu, pomnika, budynku a nie Boga. Nie wspomnę już o nowiutkich samochodach, luksusowych apartamentach i innych zbytkach, na które nie stać tych osób, które składają ofiary i często jeżdżą autobusami. Gdyby księża i zakonnicy jeździli autobusami, czy pociągami byłaby to dobra okazja do Ewangelizacji nawet poprzez samą obecność wśród ludzi osoby duchownej. Każde takie spotkanie z duchownymi na ulicy zapada mi w pamięć nawet jeśli taka osoba się do mnie nie odezwie. Zresztą nie musi się odzywać jeśli tak prowadzi ją Duch Święty. Czasami takie zaczepienie na siłę może wyglądać sztucznie i przynieść więcej szkody niż pożytku. Jeśli jednak rozmowa wypływa spontanicznie to z pewnością jest w tym Duch Boży i serca się radują.<br>Może kiedyś przy okazji porozmawiam z ojcem na temat przykazania, o którym zapomniał Kościół, by nie czynić obrazu tego co ziemskie ani tego co Niebieskie. Żydzi nadal o tym pamiętają, a obserwując Kościoły Ewangelickie, mam wrażenie, że ten Duch w protestantyzmie został zauważony. Nie twierdzę, że należy wszystkie obrazy zniszczyć, ale twierdzę, że nie wnoszą one tak wielkiego skarbu do Kościoła jak to niektórzy pasterze i wierni uważają. Dla Boga liczy się to co Duchowe – szczera i spontaniczna modlitwa, wiara, nadzieja, miłość, pokój i inne cechy pochodzące od Boga, które rodzą dobro. Jezus powiedział, że Jan Chrzciciel chrzcił wodą a On przyszedł by chrzcić Duchem Świętym. To jest wyjaśnienie tego o czym mówię. Materia (np. obrazy) - w tym przypadku woda - nie ma żadnego znaczenia. Można powiedzieć, że materia jest w punkcie nijakim - nieokreślonym i może stać się narzędziem dobra lub zła. Dopiero słowa Jezusa Chrystusa uświęcają wodę. Bez Jego Słów nie byłaby ona przepełniona Duchem Bożym i nie miałaby takiej wartości gdyby dany człowiek nie wierzył w to co ona niesie za sobą. Bez wiary i innych jej wymiarów chrzest i inne sakramenty, czy gesty nie miałyby najmniejszego znaczenia. Byłyby letnie. Dzięki ofierze Jezusa zostało to wszystko uświęcone ale chwała należy się Bogu, który to wszystko uświęcił a nie temu co jest uświęcone.<br>Dlatego pasterze powinni oddzielić i wyeliminować ze swojego życia podejście materialne – troskę o samochód, kościół w ujęciu budynku, drogie perfumy, czy modne ubrania. Powinni troszczyć się o to co Duchowe przez poszukiwanie Prawdy Bożej w taki sposób by nigdy nie stwierdzić, że odnaleźli Prawdę, bo to prowadzi do pychy. Kto szuka Prawdy ten Ją znajduje – nie jest powiedziane, że szczytem ideału jest znalezienie Prawdy, ale jej poszukiwanie. Jeśli ktoś stwierdzi, że odnalazł Prawdę przestaje się rozwijać – staje w miejscu – a kto stoi w miejscu cofa się. Dlatego droga pasterza i każdego wiernego ma być ukierunkowana na poszukiwanie – poszukiwanie zgubionych lub jeszcze nie odnalezionych wiernych, poszukiwanie nowych drug i szlaków, które pomogą w przyciągnięciu ludzi do Boga. Nawet jeżeli nie uda się nam - pasterzom (ja także czuję się pasterzem) - przyciągnąć wiernych i tych co pobłądzili do kościoła w znaczeniu budynku, czy nawet Kościoła katolickiego, to sukcesem jest już fakt, że przyciągniemy ich do Boga i Jezusa. To jest cel pasterza – przyciągać ludzi do Jezusa i Jego Słowa.<br>Wracając do wątku materializmu u pasterzy. Kiedyś będąc w nowicjacie usłyszałem od kapłana, że ludzie są w stanie wiele rzeczy wybaczyć kapłanowi, jednak najtrudniej jest im wybaczyć skąpstwo. Ja się z tym zgadzam. Największą pomyłką w niektórych parafiach jest ustanawianie cenników za posługi w Kościele. Czasami ten wdowi grosz jest więcej wart niż całe tony złota najbogatszego człowieka świata.<br>Moim odbiciem dobrego pasterza jest Jezus, a jego najlepszym naśladowcą św. Franciszek z Asyżu i wielu innych świętych. Dzisiaj Franciszkanie w wielu przypadkach niestety odeszli od tego Ducha i poszli na pewien kompromis ze światem, co może ułatwiło życie franciszkanom i pozwoliło przetrwać w świecie uzależnionym od pieniądza. Jednak więcej dusz zostałoby przyciągniętych do Jezusa, gdyby prawdziwy Duch świętego Franciszka został zachowany i osoby duchowne stanęły w alternatywie broniąc uciemiężonego ludu przed władcami tego świata. Nie muszę pisać ojcu o tym czego oczekiwał Franciszek od franciszkanów i jak się oburzał na ich nieposłuszeństwo w kwestii budynków i ubóstwa. Franciszek chciał pielgrzymować tak jak Jezus - głosząc Słowo to tu, to tam. Żył co prawda ideałami i w świecie (tak się wydaje) nie da się tak żyć. Jednak Franciszek potrafił. Jeśli on potrafił, jeśli Jezus potrafił, to również inni pasterze gdyby chcieli, to by potrafili. Rozumiem ich jednak, bo sam się nie umiem wyzwolić z tych kajdan. Tą wędrówkę widzę wyraźniej wśród misjonarzy, którzy przemierzają kilkaset, czasami kilka tysięcy kilometrów, by odwiedzić wszystkie wioski rozsiane na dużym obszarze. W Polsce kapłani czują się zbyt dobrze. Siedzą w ciepełku, czują się bezpiecznie – nikt nie wpadnie na plebanię czy do kościoła, by wszystkich wymordować. To rozleniwia polskich kapłanów. Na moim blogu napisałem, że czym więcej wokół nas zła, tym również więcej dobra, jakby samo ono się broniło. Misjonarze czują się zagrożeni co powoduje, że są bardziej aktywni. Nie twierdzę, że trzeba teraz tworzyć sztuczną atmosferę zagrożenia wśród kapłanów, bo to nie jest dobre. Powinni jednak polscy kapłani być świadomi, że jeśli zaniedbają swoją posługę, takie zagrożenia same mogą się pojawić. Przez bierność pozwolimy złu wejść do świata, który jest wokół parafii, diecezji, Polski i dalej Europy i Świata. Co zaniedbamy wokół swojej parafii może przynieść duży wpływ na losy świata. Jeśli jeden kapłan opuści ręce i stwierdzi, że nie da rady (wyobrażam sobie Mojżesza z uniesionymi rękoma) to wielu innych za nim pójdzie i tak lawinowo, zaniedbanie jednego kapłana wpłynie na wejście zła do całego Kościoła i świata. Tam gdzie nie ma dobra pojawia się pustka, a tam gdzie jest pustka pojawia się zło.<br>Pasterz powinien być świadomy, że tak jak wiara, tak też jego powołanie w trakcie posługi może się zmieniać. Życie, świat, kosmos, dusza, działają trochę jak sinusoida. Można porównać to do oddychania. Czasem gdy za głęboko oddychamy możemy przetlenić organizm i stracić przytomność. Kiedy przestaniemy oddychać również może się tak stać. We wszystkim jest potrzebna równowaga. Więc pasterze powinni być przygotowani na to, że czasem będzie lepiej czasem gorzej. Jak w rachunkowości i fizyce - bilans musi być zachowany. Czasem będzie poczucie spełnienia, czasem będziemy czuli pustkę, a czasem będziemy mieli wszystkiego dość i pokusę, by wszystkim tym rzucić i odejść. Może się zdarzyć nawet, że wątpliwości nas przytłoczą i będziemy chcieli przejść na złą stronę, a dusza będzie nas tam ciągnęła. Wtedy ważne byśmy mieli zaufanie do Boga, że przyjdzie czas, kiedy poczujemy w sobie znowu pragnienie dobra i pójdziemy za Nim. W najtrudniejszych sytuacjach to zaufanie do Boga, często uratuje nie tylko nasze powołanie do bycia pasterzem, ale również naszą duszę i życie.<br>Pasterz powinien także pamiętać o tym, że jest odpowiedzialny za pamiątkę ostatniej wieczerzy. Do sprawowania Eucharystii powinien podchodzić z wielką pokorą, skupieniem, wiarą, miłością i innymi wymiarami naszego ducha, które zbliżają nas do Boga i jedności z Ludem Bożym. Pasterz odprawiający Eucharystię powinien tak ją odprawiać, by zauważyć Jezusa nie tylko w sobie ale i wśród swoich braci i sióstr, którzy siedzą w ławkach. Do Eucharystii pasterz powinien podchodzić z wielkim szacunkiem i powagą. Kiedyś imponowali mnie pasterze, którzy z kościoła robili cyrk. Dzisiaj zauważam, że to nie jest Duch Boży. Taki kapłan może odczuć, że jest akceptowany i doceniany przez wiernych. Jednak pasterz ma być obrazem Jezusa - nie Clowna. Żeby być dobrym pasterzem najlepiej wyobrazić sobie jaki On był, jakie cechy posiadał i jak przemawiał.<br>Trzeba pamiętać o tym co oznaczają również słowa, które wypowiadamy. Na przykład pokora. Pokorny człowiek to nie zamknięty w sobie i zakompleksiony facet, który myśli, że zaraz się zapadnie. Gdyby Jezus taki był nikt by Go nie słuchał. Pasterz ma przemawiać i czynić sakramenty w taki sposób jak Jezus. Przez niego ma przemawiać wiara w to co mówi i co czyni. Mowa i czyny mają iść w parze z gestami. Przez pasterza ma przemawiać pewność, zdecydowanie i władza w głosie. Jeśli pasterz będzie mówił cicho pod nosem, będzie się zacinał i gubił słowa, to ludzie na Mszy Świętej będą zasypiać. Nic poza frustracją nie wyniosą z kościoła i z pewnością nie pozostawią na nim suchej nitki, mówiąc o tym jak się ubawili, patrząc jak ten człowiek za amboną się męczył. Jedynym sposobem na pozbycie się takiej niekomfortowej psychiki zastraszenia jest wprowadzenie do Kościoła atmosfery wolności, by kapłani mieli możliwość zaczerpnięcia głębszego oddechu duchowego żyjąc bez lęku. Pomaga w tym atmosfera sprzyjająca swobodnej wypowiedzi i jeśli powiedzą nawet coś niestosownego nie powinni obawiać się konsekwencji czy kary a raczej pobudzenia do dyskusji by doprowadzić do porozumienia i wzajemnego zrozumienia a następnie wnioski z takiej rozmowy mogły by być przekazane wiernym by stworzyć prawdziwą atmosferę rodzinną.<br>Pasterz powinien do Eucharystii odpowiednio się przygotować - zarówno duchowo jak i mentalnie. Jeśli głosi kazanie (co powinno towarzyszyć każdej Mszy Świętej nie tylko w Niedzielę) powinien nie tylko sypać sloganami i wyuczonymi regułkami. Jego słowa powinny wypływać z głębi serca i być prawdziwe. Przy kazaniu pasterz może posługiwać się kartką (choć Jezus tego nie robił). Jednak taka kartka ma stanowić pewnego rodzaju podpórkę i przypomnienie o tym co należy powiedzieć a nie odczytana. Czy jest kartka - czy nie - pasterz powinien pozwolić prowadzić się Duchowi Świętemu i jeśli Duch Święty podczas przemowy podpowie coś dobrego, co wcześniej nie przyszło nam do głowy to warto to wypowiedzieć. Pasterz powinien unikać rażącego odejścia od prawd wiary. Jednak czasem warto jest powiedzieć coś kontrowersyjnego, a następnie wytłumaczyć o co dokładnie chodziło, co złagodzi wcześniejszą wypowiedź i spowoduje pewnego rodzaju spuszczenie powietrza u wiernych. Ta kontrowersja nie ma jednak gorszyć ludu, czy go niepokoić, prowadząc na przykład do gniewu, a jedynie pobudzać do myślenia.<br>Pasterz w swoim życiu powinien kierować się zarówno sercem jak i rozumem. Słyszałem pasterzy, którzy mówili, że należy się przede wszystkim kierować rozumem, inni mówili, że sercem – szczególnie przed Soborem Watykańskim II. Prawda jest taka, że we wszystkim trzeba zachować umiar i równowagę. Tylko wtedy kiedy wszystkie zmysły i wszystkie obszary życia są odpowiednio poukładane można liczyć na to, że pasterz zbliży się do poznania Prawdy i będzie mógł ją przekazać tym, którzy albo są od niej dalej, albo nawet są bliżej ale nie patrzeli na nią z takiej strony.<br>Pasterz powinien być także przygotowany na krytykę i cenić ludzi, którzy potrafią konstruktywnie ją wyrazić. Nie chodzi tutaj o ciągłe narzekanie jacy to źli są Ci pasterze, rzucając ogólnikami bez możliwości obrony ze strony kapłana. Ludzie często mówią gdzieś pokątnie między sąsiadami. Każdy pasterz powinien być na to przygotowany i mieć osobę, która szczerze przedstawi pasterzowi jego zasługi i błędy, oraz pokaże mu od strony osoby świeckiej czego Lud Boży oczekuje od pasterza i Kościoła. Można powiedzieć, że kapłan powinien mieć dwóch kierowników duchowych – jednego kapłana i jedną mądrą osobę świecką. To samo dotyczy samego pasterza. Powinien mieć on odwagę powiedzieć i pokazać co dana osoba robi niewłaściwie w Duchu Ewangelii, miłości i miłosierdzia. Jednak pasterz powinien przede wszystkim budować Ducha w ludziach. Powinien on dodawać siły i mocy w dźwiganiu codziennego ciężaru przez pozytywny przekaz. Często ten Duch w człowieku jest niszczony przez niesłuszną krytykę ze strony pasterza. Na przykład gdy z ambony gani wiernych w taki sposób, jakby to oni nie przychodzili do kościoła. Jest tutaj zły adresat. Krytyka powinna być przekazywana osobiście danej jednostce. Czasem dobrym miejscem na to jest konfesjonał, jednak on tworzy pewnego rodzaju barierę i trudną do przełamania atmosferę sztuczności. Warto jest czasami zaprosić taką osobę na rozmowę w cztery oczy w miłej naturalnej atmosferze i szczerze z nią porozmawiać jak brat/siostra z bratem/siostrą.<br>Moim bardzo wyraźnym spostrzeżeniem jest to, że w Kościele jest utrudniona bardzo komunikacja pomiędzy różnymi grupami. Świeccy, pasterz, grupy parafialne, ci którzy przyjmują kolędę i ci którzy unikają pasterzy. W rozwoju duchowym nie powinno się separować od innych. Należy się komunikować, wymieniać poglądy i w duchu miłości korygować rażące błędy. Nie jestem pewien czy ten problem jest we wszystkich parafiach, ale przykładem braku komunikacji jest niewykorzystana okazja przez kapłanów podczas kolędy, kiedy to mają możliwość zwyczajnie porozmawiać z człowiekiem z „zewnątrz”. Nie chodzi tutaj o wypytywanie się i prowadzenie kartoteki, a zwykła serdeczna rozmowa wypływająca spontanicznie. Bardzo dużo pasterzy ma kłopoty z prowadzeniem swobodnej rozmowy bez atmosfery sztuczności. Ludzie oczekują od kapłana tego by był naturalny. Ludzie chcą zobaczyć w kapłanie dobrego człowieka, który jest dobry z przekonania, a nie z powodu maski, którą ubrał. Może to być spowodowane zbyt głębokim analizowaniem przez pasterza wszystkiego co się dzieje w jego wnętrzu i wokół niego. Zanika wtedy relacja z drugim człowiekiem. Zanika zdolność słuchania i swobodnej rozmowy. Zbyt duży natłok myśli, które bardzo nas zajmują mogą nas odizolować i zamknąć pewien przepływ informacji z drugim człowiekiem. Ludzie są też ciekawi jak wygląda życie pasterza. Chcą też jego posłuchać. Tutaj również chodzi o pewną równowagę. Kapłan powinien też powiedzieć coś o sobie, żeby ludzie zdobyli do niego zaufanie i sami podzielili się swoimi myślami. Jeśli kapłan będzie zamknięty w sobie, to ludzie przyjmą podobną postawę i komunikacja niezbędna we wspólnocie zniknie.<br>Czasem rzeczywiście ludzie nie mają czasu na przyjęcie pasterza w domu i gdzieś się spieszą. Da się to jednak wyczuć. Czasem tak jak w przypadku mojej bratowej, osoby specjalnie zwalniają się z pracy, robią porządki i wiedzą, że jest to ważny dzień dla ich rodziny i domu. Czekają z niecierpliwością na kapłana, a kapłan wpada, odmawia pacierz, daje do pocałowania krzyż i jeśli odczuwa jeszcze jakieś sygnały Ducha Świętego, to sam go pocałuje. Co z tego, że to już 40 raz dzisiaj. Jest to przecież okazja do świadectwa – „jestem taki jak wy i wymagam od siebie tego samego co od was.” Potem siada, coś wpisze w kartotece, zada kilka pytań, na które nawet za bardzo nie oczekuje odpowiedzi i wychodzi. Cały dzień przygotowań, czasem nawet więcej, a tu 5 minut i po wszystkim. Moim zdaniem jest to także wynik tego, że kolędy są zbyt krótko w skali roku. Taka kolęda – odwiedziny duszpasterskie – powinny trwać cały rok, żeby pasterz zbliżył się do wiernych i wyszedł im naprzeciw. Ludzie powinni odczuć, że kapłanowi zależy na nich, a najlepszym wyrazem miłości pasterskiej są odwiedziny i szczera rozmowa bez pośpiechu i zagonienia, które towarzyszy współczesnemu światu. Dla tej rodziny i gospodarstwa domowego, powinno być to wyjątkowe święto i kapłan powinien tej rodzinie towarzyszyć w tym święcie.<br>Kapłan powinien dbać o swój rozwój duchowy i intelektualny. Powinno to jednak również wypływać z serca i podszeptów Ducha Świętego. Czytanie na okrągło brewiarza i przesiadywanie w samotności wśród czterech ścian niezależnie gdzie one się znajdują, jest dobre pod warunkiem, że nie jest to kosztem troski o owczarnię. Powołań wciąż jest za mało – mimo, że wydaje się być mniej wiernych. Jednak współcześni wierni są bardziej wymagający. Oczekują od kapłana, że będzie im towarzyszył, doradzał, pocieszał, nie tylko jak ojciec, czy pasterz, ale również jak przyjaciel, który nie zdradzi. Przez to, że kapłani często nie mają czasu i wydają się być niedostępni ludzie odczuwają pustkę, a taka pustka to idealne miejsce by wkradło się tam zło. Tam gdzie nie ma dobra pojawia się pustka, a że pustka musi być wypełniona to szybko zajmuje ją zło. Tak jak w słowach Jezusa o wysprzątanej duszy, do której wchodzi jeszcze więcej zła niż przed wysprzątaniem. Dlatego potrzeba nam więcej powołań i mniej zapracowanych kapłanów. Chciałbym zobaczyć kiedyś, że kapłani się nudzą w konfesjonale i nie ze względu na to, że jest mało wiernych ale dlatego, że pasterzy jest tak dużo.<br>Chciałbym kiedyś poruszyć z ojcem również temat celibatu. Myślę, że ten temat nie jest najlepszy dla diakonów, bo w tych najbardziej obiecujących i naturalnych przyszłych kapłanach, ten temat może zrodzić wątpliwości czy dobrze wybrali swoją drogę. Na chwilę obecną muszą oni ten obowiązek wypełniać. Wiem jednak, że często nie umieją tego ciężaru unieść, podczas gdy tylko św. Paweł nawoływał do tego typu życia, a Jezus po prostu tak żył. Była to jednak droga Jezusa, którego losy tak się potoczyły i nikt Go do tego nie zmuszał. Wielu ludzi czuje powołanie do kapłaństwa ale czuje również potrzebę bliskości tej drugiej połówki. Takie osoby nie mogą się nigdzie w Kościele katolickim odnaleźć. Wybiorą kapłaństwo – będą nieszczęśliwi, że nie mają rodziny. Wybiorą rodzinę – będą nieszczęśliwi, że nie są kapłanami. Jezus głosił wolność, i sam żył w wolności i posłuszeństwie względem Ojca – nie przełożonych, ślubów, czy nakazów narzuconych odgórnie. Z wielkim trudem posłuchał Maryi w Kanie Galilejskiej, ale przypuszczam, że tylko dlatego, ponieważ w tym momencie otrzymał w duchu zezwolenie od Ojca. Jezus przestrzegał przed zniewoleniem, również poprzez składanie przysiąg na swoją głowę, (by jej nie stracić), swoje lub czyjeś życie, czy tym bardziej na samego Boga. Czynienie dobra powinno wypływać z serca, a nie z odgórnych nakazów. Wielu poddaje się tym nakazom, bo inaczej nie będą mogli spełnić swego powołania. Dlatego pasterz powinien przede wszystkim być posłuszny Duchowi Świętemu i pogodzić się ze swoim losem. Trzeba to też odpowiednio zrozumieć – pogodzenie się ze swoim losem, nie oznacza nie robienia nic. Gdyby jaskiniowcy pogodzili się ze swoim losem, nigdy z tych jaskiń by nie wyszli. Również Jezus nie zbawiłby świata gdyby powiedział sobie - „Jakoś to będzie”. Trzeba nam wyjść ze swoich jaskiń duchowych, cielesnych, czy z cegły i zmieniać świat, zmieniać ludzi, zmieniać rzeczywistość, tak by zagościły wszędzie - miłość, pokój, jedność i wszystko to co dobre.<br>Mógłbym tak pisać bez końca ale i tak być może napisałem za dużo. Myślę, że to co tu zawarłem jest najbardziej istotne. Jeśli ojciec wyrazi taką wolę, chętnie rozszerzę moje przemyślenia i wyjaśnię wszelkie wątpliwości. Lubię z ojcem rozmawiać i wiele te rozmowy mnie dają. Również liczę na jakąś informację zwrotną co ojciec o tym wszystkim sądzi i jeśli coś z tych rzeczy zostanie wykorzystane podczas rekolekcji, to chętnie poznam reakcję diakonów. Chciałem także ojcu podziękować za prośbę wyrażenia swojej opinii, bo te przemyślenia ubogaciły także mnie i mogą przynieść wiele dobrego w przyszłości.<br><strong>Z serdecznym błogosławieństwem dla mojego brata i pasterza w Panu:</strong></p>
<p><!-- /wp:paragraph --><br />
</body></html></p>
