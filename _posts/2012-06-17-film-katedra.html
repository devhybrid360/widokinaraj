---
layout: post
title: Film – “Katedra”
date: 2012-06-17 18:22:00.000000000 +00:00
type: post
parent_id: '0'
published: true
password: ''
status: publish
categories:
- Dziennik
tags: []
meta:
  _wp_old_date: '2025-03-20'
  _edit_last: '1'
  _yoast_wpseo_primary_category: ''
  _yoast_wpseo_content_score: '30'
  _yoast_wpseo_estimated-reading-time-minutes: '5'
  for_readers: '1'
  mark_posts_term_id: '31'
author:
  login: devhybrid360
  email: devhybrid360@gmail.com
  display_name: admin
  first_name: ''
  last_name: ''
permalink: "/film-katedra/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:paragraph --><html><body></p>
<p>Dzisiaj byłem w spowiedzi i przyjąłem Komunię Świętą. Ciekawa była Ewangelia, która opisywała Królestwo Boże. Przypomniał mi się film Katedra, gdzie człowiek jak ziarnko gorczycy pod wpływem światła stał się częścią Świątyni. Podczas Mszy przyszła mnie do głowy pewna myśl. Mianowicie wyobraziłem sobie świat, który składa się z harmonicznych. To tak jak struny w gitarze. Każdy człowiek, każda cząstka, każda wiara, każda myśl, to jakby struna w gitarze. Każda nadaje inny ton. Wydawałoby się, że są zupełnie różne ale kiedy te wszystkie struny zabrzmią razem tworzą jeden dźwięk akordu. Oczywiście jest konieczne przyciśnięcie strun w odpowiednim miejscu. Dzisiaj mamy różne odłamy Kościoła. Jednak myślę, że jeśli będą te Kościoły ze sobą współpracowały i będą szukały wspólnego dialogu, powstanie jedna wspaniała i pełna harmonia. Idąc dalej – standardowa gitara ma tylko 6 strun. Jednak kiedy weźmiemy pod uwagę wszystkie dźwięki jest tego znacznie więcej. W pewnym momencie dźwięki są już niesłyszalne. Są poniżej i powyżej naszego progu słyszalności. To można przyrównać do świata duchowego. Nie widzimy go, często nie słyszymy ale jest. Później są różne fale. Jedne widzialne, inne nie. Jedne szkodliwe, inne pozytywne. Tak też w naszym życiu. Szukajmy więc tych harmonicznych, by Królestwo Boże rozkwitało na tym świecie. Niech panuje w nas i wokół nas harmonia.</p>
<p><!-- /wp:paragraph --></p>
<p><!-- wp:paragraph --></p>
<p>Pomyślałem także o moich doświadczeniach z nowicjatu salezjańskiego. Tam czytałem dzieła św. Jana od Krzyża i św. Teresy Wielkiej. Myślałem, że pomoże mi to stać się lepszym człowiekiem. Zachwyciło mnie wyzbycie się wszystkich uczuć zmysłowych i pójście w noc ciemną. To było ciekawe doświadczenie i może konieczne, by lepiej zrozumieć samego siebie w tym mojego ducha. Jednak na szczęście wyszedłem z tego stanu. Myślę, że to był jeden z czynników, które przyczyniły się do stanięcia u progu nicości. Powtarzałem sobie, że mam się zaprzeć samego siebie, więc mam stracić świadomość, tak by żył we mnie już tylko Bóg i nie było już mnie. Chciałem to osiągnąć jak najszybciej i dlatego tak to bolało. Teraz powtarzam w swoich myślach “jestem”, by odzyskać pełną świadomość i zmysły. Bym lepiej widział i lepiej słyszał. Myślę, że to dobre skoro sam Bóg nazywał siebie “Jestem, który Jestem”. Filozofia wschodu bardzo mi przypomina podejście św. Jana od Krzyża i św. Teresy Wielkiej. Na wschodzie jest to nazywane nirwaną. Teraz nie chcę już iść w tym kierunku, bo Bóg powołał mnie do życia w pokoju i harmonii. Teraz chcę osiągnąć harmonię i pojednać się z Bogiem w miłości. To nie jest ani lepsza ani gorsza droga, ale inna. To jest moje powołanie. Chcę być. Jezus powiedział, że kto chce, może wejść i wyjść. Ja wszedłem i wyszedłem, by dać o nim świadectwo.</p>
<p><!-- /wp:paragraph --></p>
<p><!-- wp:paragraph --></p>
<p>(J 10,7-21)</p>
<p><!-- /wp:paragraph --></p>
<p><!-- wp:paragraph --></p>
<p>Powtórnie więc powiedział do nich Jezus: «Zaprawdę, zaprawdę, powiadam wam: Ja jestem bramą owiec. Wszyscy, którzy przyszli przede Mną, są złodziejami i rozbójnikami, a nie posłuchały ich owce. Ja jestem bramą. Jeżeli ktoś wejdzie przeze Mnie, będzie zbawiony – wejdzie i wyjdzie, i znajdzie paszę. Złodziej przychodzi tylko po to, aby kraść, zabijać i niszczyć. Ja przyszedłem po to, aby [owce] miały życie i miały je w obfitości.</p>
<p><!-- /wp:paragraph --></p>
<p><!-- wp:paragraph --></p>
<p>Ja jestem dobrym pasterzem. Dobry pasterz daje życie swoje za owce. Najemnik zaś i ten, kto nie jest pasterzem, którego owce nie są własnością, widząc nadchodzącego wilka, opuszcza owce i ucieka, a wilk je porywa i rozprasza; dlatego, że jest najemnikiem i nie zależy mu na owcach. Ja jestem dobrym pasterzem i znam owce moje, a moje Mnie znają, podobnie jak Mnie zna Ojciec, a Ja znam Ojca. Życie moje oddaję za owce. Mam także inne owce, które nie są z tej owczarni. I te muszę przyprowadzić i będą słuchać głosu mego, i nastanie jedna owczarnia, jeden pasterz. Dlatego miłuje Mnie Ojciec, bo Ja życie moje oddaję, aby je [potem] znów odzyskać. Nikt Mi go nie zabiera, lecz Ja od siebie je oddaję. Mam moc je oddać i mam moc je znów odzyskać. Taki nakaz otrzymałem od mojego Ojca». – I znów nastąpiło rozdwojenie między Żydami z powodu tych słów. Wielu spośród nich mówiło: «On jest opętany przez złego ducha i odchodzi od zmysłów. Czemu Go słuchacie?» Inni mówili: «To nie są słowa opętanego. Czyż zły duch może otworzyć oczy niewidomym?»</p>
<p><!-- /wp:paragraph --></p>
<p><!-- wp:paragraph --></p>
<p>Rozumiem to jako moją drogę, którą przebyłem. Wszedłem i wyszedłem. Dzięki temu poruszam się w świecie ducha i całego stworzenia po różnych dźwiękach zdobywając doświadczenie, by ostatecznie odrzucić dźwięki powodujące fałsze, a zaakceptować te dźwięki, które tworzą harmonię. Pomaga mi w tym potwierdzanie tego co dobre przez słowo “TAK” i odrzucanie tego co złe przez słowo “NIE”. To jak przesiewanie, by to co dobre pozostało we mnie, a to co złe zostało wyplenione z mojej duszy. Pomaga mi w tym Jezus i Jego Słowa: “Nikt nie przychodzi do Ojca inaczej jak tylko przeze Mnie”</p>
<p><!-- /wp:paragraph --><br />
</body></html></p>
